# -*- mode: mandoku-view -*-
#+TITLE: 雲谿友議
#+DATE: 2015-09-23 10:16:53
#+PROPERTY: JUAN 3

<md:KR3l0014_SBCK_003-30b>¶
<md:KR3l0014_SBCK_000-1a>¶
<pb:KR3l0014_WYG_000-1a>
欽定四庫全書　　　　　子部十二
　雲溪友議　　　　　　　小説家𩔖一(雜事之屬/)
　　提要
　　　　(臣/)等謹案雲溪友議三卷唐范攄撰攄始末
　　　　未詳唐書藝文志註稱為咸通時人而書中
　　　　李涉贈盜詩一條自稱乾符己丑嵗客於霅
　　　　川觀李博士手翰考乾符元年為甲午六年
　　　　為己亥次年庚子改元廣明中間無己丑己
<pb:KR3l0014_WYG_000-1b>
　　　　丑實為咸通十年疑書中或誤咸通為乾符
　　　　否則誤己亥為己丑然總之僖宗時人也攄
　　　　自號五雲溪人故以名書世有二本商濬稗
　　　　海所刻分作十二卷此本分上中下三卷共
　　　　六十五條每條各有三字標題卷端有攄自
　　　　序皆商氏本所無考陳振孫書錄解題已稱
　　　　唐志三卷今本十二卷則南宋已經分析然
　　　　終以三卷之本為不失攄之舊也所錄皆中
<pb:KR3l0014_WYG_000-2a>
　　　　唐以後雜事其中如南陽錄一條記安祿山
　　　　生於鄧州南陽與姚汝能祿山事迹所記生
　　　　於營州阿軋犖山者不同殆𫝊聞之誤記李
　　　　白蜀道難為房琯杜甫厄於嚴武而作宋蕭
　　　　士贇李詩補註已駁之他如陳子昂為射洪
　　　　令段簡所殺在武后時章仇兼瓊判梓州自
　　　　在天寶以後時代迥不相及殺王昌齡者閭
　　　　丘曉殺閭丘曉者張鎬與髙適亦不相闗乃
<pb:KR3l0014_WYG_000-2b>
　　　　云章仇大夫兼瓊為陳拾遺雪獄髙適侍御
　　　　為王江寧申寃殊不可解陳拾遺句下注曰
　　　　陳冕字子昂亦與史不符又周徳華所唱楊
　　　　栁枝詞世𫝊賀知章作盖據韋縠才調集才
　　　　調集又據此書然古詞但有月節折楊栁歌
　　　　其栁枝一調實興自中唐白居易諸人郭茂
　　　　倩樂府詩集班班可考知章時安有是題皆
　　　　委巷流𫝊失於考証至於頌于頔之寛仁詆
<pb:KR3l0014_WYG_000-3a>
　　　　李紳之狂悖毁譽不免過當而李羣玉黄陵
　　　　廟詩一條侮謔古聖尤小人無忌之談皆不
　　　　足取然六十五條之中詩話居十之七八大
　　　　抵為孟棨本事詩所未載逸篇瑣事頗賴以
　　　　𫝊又以唐人説唐詩耳目所接終較後人為
　　　　近故考唐詩者如計有功紀事諸書往往據
　　　　之是固不以一二瑕疵累其全帙矣乾隆四
　　　　十二年三月恭校上
<pb:KR3l0014_WYG_000-3b>
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
<pb:KR3l0014_WYG_000-4a>
雲谿友議原序¶¶
近代何自然續笑林劉夢得撰嘉話録或偶為編¶次論
者稱美余少遊秦吳楚宋有名山水者無不¶弛駕躊躇
遂興長往之跡每逢寒素之士作清苦¶之吟或樽酒和
酬稍蠲於逺思矣諺云街談巷議¶倐有禆於王化野老
之言聖人採擇孔子聚萬國¶風謠以成其春秋也江海
不却細流故能為之大¶攄昔藉衆多因所聞記雖未近
於丘墳豈可昭於¶雅量或以篇翰嘲謔率爾成文亦非
<pb:KR3l0014_WYG_000-4b>
盡取華麗因<md:KR3l0014_SBCK_000-1b>¶事録焉是曰雲谿友議儻論交會友庶希
於一述¶乎¶五雲谿人范攄纂

<md:KR3l0014_SBCK_001-1a>¶
<pb:KR3l0014_WYG_001-1a>
欽定四庫全書
　雲谿友議卷上¶　　　　　　唐　范攄　撰
　　名儒對　　　　　　　南陽録
　　苧蘿遇　　　　　　　魯公明¶
　　真詩解　　　　　　　毗陵出
　　巫詠難　　　　　　　靈丘誤¶
　　襄陽傑　　　　　　　馮生佞
　　江都事　　　　　　　南海非
<pb:KR3l0014_WYG_001-1b>
　　四背篇　　　　　　　嚴黄門
　　哀貧誡　　　　　　　古製興¶
　　新羅誚　　　　　　　餞歌序
　　宗兄悼　　　　　　　夢神姥¶
　　玉泉祠　　　　　　　舞娥異¶
　　　名儒對¶
王僕射起再主禮闈逺邇稱揚皆以文德巍巍聿¶興之
也武宗皇帝詔至殿曰朕近見二字一□一&KR0034;莫能詳
<pb:KR3l0014_WYG_001-2a>
也特詢於卿王公對曰臣於三教經典竊常遍覽向者
二字羣書未之見也未審天顔何文而得周穆王傳有□
&KR0034;二字經百儒宗但言古馬名不敢分於飛兎騕褭
于今靡有詳之者也上笑曰知卿夙儒學綜朝野偶為
此二字相試非於經籍而得之遂賜金綵等乃知<md:KR3l0014_SBCK_001-1b>¶王公
三教之中無不通曉其我唐之孔鄭乎
　　　南陽録
李筌郎中為荆南節度判官集閫外春秋十卷既成自
<pb:KR3l0014_WYG_001-2b>
鄙之曰常文也乃注黄帝隂符經兼成大義至禽獸之
制在氣經年懵然不解忽夢烏衣人引¶理而教之其書
遂行於世僉謂鬼谷留侯復生也¶(所謂𤣥龜食蟒黄騕/服虎飛䑕斷猿狼犺)
(嚙鶴以小服大皆得烏/衣之㫖筌遂通其義也)筌後¶為鄧州刺史常夜占星宿
而坐一夕三更東南隅¶忽見異氣明旦呼吏於郊市如
産男女者不以貧¶富悉取至焉過十餘輩筌視之曰皆
凡骨也重令¶於村落搜訪之乃得牧羊村婦一子李君
慘容曰¶此假天子也座客勸殺之筌以為不可曰此幼
<pb:KR3l0014_WYG_001-3a>
雛¶必為國盜古亦有然殺假恐生真矣則安禄山生¶於
南陽異人先知之也(梁代誌公䜟曰兩角女子緑衣裳/端坐太行邀君王一止之月自滅)
(亡解曰兩角女子<md:KR3l0014_SBCK_001-2a>¶安字也緑衣禄字也太行山字也一/止正字也禄山果于正月死¶也後李遐周䜟曰樵市人)
(將盡函闗馬不歸道逢/山下鬼環上繋羅衣)又曰此天下¶之事不可卒去是
以石勒致鹿奔之兆桓𤣥動星¶光之瑞王夷甫宋髙祖
非不欲早害𤣥勒永稱太¶平殺之不得耳梁武帝視太
白之變而下殿奔後¶愧於元魏之主凡為大盜者必有
異也筌首知之¶知之而不可禳也
<pb:KR3l0014_WYG_001-3b>
　　　苧蘿遇¶
王軒少為詩寓物皆屬詠頗聞淇澳之篇遊西小¶江泊
舟苧蘿山際題西施石曰嶺上千峯秀江邊<md:KR3l0014_SBCK_001-2b>¶細草春今
逢浣紗石不見浣紗人題詩畢俄而見¶一女郎振瓊璫
扶石笋低佪而謝曰妾自吳宫還¶越國素衣千載無人
識當時心比金石堅今日為¶君堅不得既為鴛鸞之會
仍為恨别之詞後有蕭¶山郭凝素者聞王軒之遇每適
於浣溪日夕長吟¶屢題歌詩於其石寂爾無人乃鬱怏
<pb:KR3l0014_WYG_001-4a>
而返進士朱¶澤嘲之聞者莫不嗤笑凝素内恥無復斯遊
澤詩¶曰三春桃李本無言苦被殘陽鳥雀喧借問東
隣¶效西子何如郭素擬王軒¶
　　　魯公明<md:KR3l0014_SBCK_001-3a>¶顔魯公為臨川内史澆風莫競文教大行康樂已¶來用
為嘉譽也邑有楊志堅者嗜學而居貧鄉人¶未之知也
山妻猒其饘藿不足索書求離志堅以¶詩送之曰平生
志業在琴詩頭上如今有二絲漁¶父尚知谿谷暗山妻
<pb:KR3l0014_WYG_001-4b>
不信出身遲荆釵任意撩新¶𩯭鸞鏡從他别畫眉今日
便同行路客相逢即是¶下山時其妻持詩詣州請公牒
以求别醮顔公案¶其妻曰楊志堅素為儒學遍覽九經
篇詠之間風¶騷可摭愚妻覩其未遇遂有離心王歡之
廩既虛¶豈遵黄卷朱&KR0369;之妻必去寧見錦衣汙辱鄉閭
敗<md:KR3l0014_SBCK_001-3b>¶傷風俗若無褒貶僥倖者多阿王決二十後任改¶嫁
楊志堅秀才贈布絹各二十疋禄米二十石便¶署隨軍
仍令逺近知悉江左十數年來莫有敢棄¶其夫者
<pb:KR3l0014_WYG_001-5a>
　　　真詩解¶
濠梁人南楚材者旅遊陳潁歳久潁守慕其儀範¶將欲
以子妻之楚材家有妻以受潁牧之眷深忽¶不思義而
輒已諾之遂遣家僕歸取琴書等似無¶返舊之心也或
謂求道青城訪僧衡岳不親名宦¶唯務𤣥虛其妻薛媛
善書畫妙屬文知楚材不念<md:KR3l0014_SBCK_001-4a>¶糟糠之情别倚絲蘿之勢
對鏡自圖其形并詩四¶韻以寄之楚材得妻真及詩&KR0034;
遽有雋不疑之讓¶夫婦遂偕老焉里語曰當時婦棄夫
<pb:KR3l0014_WYG_001-5b>
今日夫離婦¶若不逞丹青空房應獨自薛媛寫真寄夫
詩曰欲¶下丹青筆先拈寶鏡端已驚顔索寞漸覺𩯭
凋殘¶淚眼描將易愁腸寫出難恐君渾忘却時展畫
圖¶看¶
　　　毗陵出¶
慎氏者毗陵慶亭儒家之女三史嚴灌夫因遊彼¶遂結
姻好同載歸蘄春經十餘秋無𦙍嗣灌夫乃<md:KR3l0014_SBCK_001-4b>¶拾其過而
出妻令歸二浙慎氏慨然登舟親戚臨¶流相送妻乃為
<pb:KR3l0014_WYG_001-6a>
詩以訣灌夫灌夫覽詩悽感遂為¶夫婦如初雲谿子曰
曹叔妻叙東征之賦劉伶室¶作誡酒之辭以女子之所
能實其罕矣爰書薛媛¶之事斯可附焉慎氏詩曰當時
心事已相闗雨散¶雲飛一餉間便是孤帆從此去不堪
重過望夫山¶
　　　巫詠難¶
秭歸縣繁知一聞白樂天將過巫山先於神女祠¶粉壁
大署之曰蘇州刺史今才子行到巫山必有¶詩為報髙
<pb:KR3l0014_WYG_001-6b>
唐神女道速排雲雨候清詞白公覩題<md:KR3l0014_SBCK_001-5a>¶處悵然邀知一
至曰歴陽劉郎中禹錫三年理白¶帝欲作一詩於此怯
而不為罷郡經過悉去千餘¶首詩但留四章而已此四
章者乃古今之絶唱也¶而人造次不合為之沈佺期詩
曰巫山髙不極合¶沓狀竒新闇谷疑風雨幽崖若鬼神
月明三峽曙¶潮滿九江春為問陽臺客應知入夢人王
無競詩¶曰神女向髙唐巫山下夕陽徘徊作行雨婉孌
逐¶荆王電影江前落雷聲峽外長霽雲無處所臺館¶曉
<pb:KR3l0014_WYG_001-7a>
蒼蒼李端詩曰巫山十二重皆在碧虛中迴合¶雲藏日
霏㣲雨帶風猿聲寒渡水樹色暮連空愁<md:KR3l0014_SBCK_001-5b>¶向髙唐望清
秋見楚宫皇甫冉詩曰巫峽見巴東¶迢迢出半空雲藏
神女館雨到楚王宫朝暮泉聲¶落寒暄樹色同清猿不
可聽偏在九秋中白公但¶吟四篇與繁生同濟而竟不
為故太尉李德裕鎮¶渚宫嘗謂賔侣曰余偶欲遙賦巫
山神女一詩下¶句云自從一夢髙唐後可是無人勝楚
王晝夢宵¶征巫山似欲降者如何段記室成式曰屈平
<pb:KR3l0014_WYG_001-7b>
流放¶湘沅椒蘭友而不爭卒葬江魚之腹為曠代之悲¶
宋玉則招屈之魂明君之失恐禍及身遂假髙唐¶之夢
以感襄王非真夢也我公作神女之詩思神<md:KR3l0014_SBCK_001-6a>¶女之㑹唯
慮成夢亦恐非真李公𨓆慙其文不編¶集於卷也¶
　　　靈丘誤¶
麻姑山山谷之秀草木多竒鄧仙客至延康四五¶代為
國道師而錫紫服洎死自京輦歸葬是山是¶謂屍解也
然悉為丘壠松栢相望詞人經過必當¶興詠幾千首矣
<pb:KR3l0014_WYG_001-8a>
忽有一少年偶題一絶句不言姓¶字但云天嶠遊人耳
後來觀其所刺無復為文且¶鄧氏之名因斯稍減矣詩
曰鶴老芝田雞在籠上¶清那與俗塵同既言白日昇仙
去何事人間有殯<md:KR3l0014_SBCK_001-6b>¶宫¶
　　　襄陽傑¶
鄭太穆郎中為金州刺史致書於襄陽于司空頔¶鄭書
傲倪自若似無郡吏之禮書曰閤下為南溟¶之大鵬作
中天之一柱鶱騰則日月暗揺動則山¶嶽頽真天子之
<pb:KR3l0014_WYG_001-8b>
爪牙諸侯之龜鏡也太穆孤幼二¶百餘口饑凍兩京小
郡俸薄尚為衣食之憂溝壑¶之期斯須至矣伏惟賢公
息雷霆之威垂特達之¶節賜錢一千貫絹一千疋器物
一千事米一千石¶奴婢各十人且曰分千樹一葉之影
即是濃隂減<md:KR3l0014_SBCK_001-7a>¶四海數滴之泉便為膏澤于公覽書亦不
嗟訝曰¶鄭使君所須各依來數一半以戎旅之際不全
副¶其本望也又有匡廬符載山人遣三尺童子齎數¶幅
之書乞買山錢百萬公遂與之仍加紙墨衣服¶等又有
<pb:KR3l0014_WYG_001-9a>
崔郊秀才者寓居於漢上藴積文藝而物¶産罄懸無何
與姑婢通每有阮咸之從其婢端麗¶饒彼音律之能漢
南之最也姑貧鬻婢於連帥連¶帥愛之以𩔖無雙(無雙/即薛)
(太保愛妾至/今圖畫觀之)給錢四十萬¶寵眄彌深郊思慕無已即强
親府署願一見焉其¶婢因寒食來從事家值郊立於栁
隂馬上連泣誓<md:KR3l0014_SBCK_001-7b>¶若山河崔生贈之以詩曰公子王孫逐
後塵緑珠¶垂涙滴羅巾侯門一入深如海從此蕭郎是
路人¶或有嫉郊者寫其詩于座帥覩詩令召崔生左右
<pb:KR3l0014_WYG_001-9b>
皆莫之測郊則憂悔而已無處潛遁也及見郊握¶手曰
侯門一入深如海從此蕭郎是路人便是公¶製作也四
百千小哉何靳一書不早相示遂命婢¶同歸至於幃幌
奩匣悉為増飾之小阜崔生矣初¶有客自零陵來稱戎
昱使君席上有善歌者襄陽¶公遽命召焉戎使君豈敢
違命逾月而至及至令¶唱歌乃戎使君送妓之什也公
曰丈夫不能立功<md:KR3l0014_SBCK_001-8a>¶立業為異代之所稱豈有奪人愛姬
為己之嬉娛¶以此觀之誠可竄身於無人之地遂多以
<pb:KR3l0014_WYG_001-10a>
繒帛賮¶行手書遜謝於零陵之守焉雲谿子曰王敦驅
女¶樂以給軍士楊素歸徐德言妻臨財莫貪於色不¶恡
者罕矣時人用為雅譚歴觀國朝挺特英雄未¶有如襄
陽公者也戎使君詩曰寶鈿香蛾翡翠裙¶粧成掩泣欲
行雲慇懃好取襄王意莫向陽臺夢¶使君¶
　　　馮生佞¶
雍陶員外蜀川人也上第後稍薄於親黨其舅雲<md:KR3l0014_SBCK_001-8b>¶安劉
敬之罷舉歸三峽素事篇章讓陶不寄書曰¶山近衡陽
<pb:KR3l0014_WYG_001-10b>
雖少雁水連巴蜀豈無魚陶得詩悸赧¶方有狐首之思
歟後為簡州牧自比之謝宣城栁¶吳興也賔至則折挫
之閽者亦怠投贄者稀得見¶焉有馮道明下第請謁云
與員外故舊閽者以道¶明言啟之及引進陶訶曰與公
素昧平生何言相識¶道明曰誦員外之言仰員外之德
詩集中日得¶相見何昧平生也遂吟曰立當青草人先
見行近¶白蓮魚未知又曰江聲秋入寺雨氣夜侵樓又
曰¶閉門客到常推病滿院花開不似貧陶聞吟欣狎<md:KR3l0014_SBCK_001-9a>¶待
<pb:KR3l0014_WYG_001-11a>
道明如曩昔之友君子以雍君矜誇而好媚馮¶子匪藝
而求知其兩違之文園豈尚也¶
　　　江都事¶
李相公紳督大梁日聞鎮海軍進健卒四人一曰¶富蒼
龍二曰沈萬石三曰馮五千四曰錢子濤悉¶能拔橛角
觝之戲既至果然趫徑也翌日於毬場¶内犒勞以駕車
老牛筋皮為炙狀瘤魁之臠(魁酒罇也盛一¶斗二升多/以楢槐榴為之或銅鑄也)坐
四輩於地茵大柈令食之萬¶石等三人視炙堅粗莫敢
<pb:KR3l0014_WYG_001-11b>
就食獨五千瞋目張口¶兩手捧炙如虎啖肉丞相曰真
壯士也可以撲殺<md:KR3l0014_SBCK_001-9b>¶西域健兒又令試於觗戲蒼龍等亦
不利獨五千¶勝之十萬之衆為之披靡於是獨進五千
蒼龍等¶退還本道語曰壯兒過大梁如上龍門也大梁
城¶北門常扄鏁不開開必有事公命開之騾子營騷¶動
軍府乃悉誅之自此平泰矣李公既治淮南决¶吳湘之
獄而持法清峻犯者無宥有嚴張之風也¶狡吏姧豪潛
形斂迹然出於獨見寮佐莫敢言之¶李元將評事及弟
<pb:KR3l0014_WYG_001-12a>
仲將僑寓江都李公羇旅之年¶每止於元將之館而叔
呼焉榮達之後元將稱弟¶稱姪皆不悦也及為孫子方
似相容又有崔巡官<md:KR3l0014_SBCK_001-10a>¶者昔居鄭圃也與丞相同年之舊
特逺來謁纔到¶客舍不意家僕與市人争競詰其所以
僕人曰宣¶州館驛崔巡官下其僕與市人皆抵極法令捕
崔至¶曰昔嘗識君到此何不相見耶崔生叩頭謝曰適¶
憩旅舍日已遲晩相公尊重非時不敢具陳卑禮¶伏希
哀憐獲歸鄉里遂縻留服罪笞股二十送過¶秣陵貌若
<pb:KR3l0014_WYG_001-12b>
死灰莫敢慟哭時人相謂曰李公宗叔¶翻為孫子故人
忽作流囚邑客黎人懼罹不測之¶禍渡江過淮者日衆
主吏啟曰户口逃亡不少丞¶相曰汝不見淘麥乎秀者
在下糠粃隨流隨流者<md:KR3l0014_SBCK_001-10b>¶不必報來自此一言竟無踰境
者也又忽有少年¶勢似疎簡自云辛氏郎君來謁丞相
於晤對之間¶未甚周至懸車白尚書先寄元相公詩曰
悶勸迃¶辛酒閒吟短李詩且曰辛大丘度性迂嗜酒李
二¶十紳短而能詩辛氏郎君即丘度之子也謂李公¶曰
<pb:KR3l0014_WYG_001-13a>
小子每憶白廿二丈詩曰悶勸疇昔酒閒吟廿¶丈詩李
公笑曰辛大有此狂兒吾敢不存舊乎凡¶是宦族相快
辛氏子之能忤誕丞相之受侮剛腸¶暫屈又有一曹官
到任儀質頗似府公府公見而¶惡之書其狀曰著青把
笏也請料錢覩此形骸足<md:KR3l0014_SBCK_001-11a>¶可傷歎左右皆竊笑焉又有
宿將有過請罰且云¶臭老兵倚恃年老而刑不加若在
軍門一百也决¶竟不免其檟楚凡所書判多是卒然故
趨事者皆驚¶神破膽矣初李公赴薦常以古風求知吕光
<pb:KR3l0014_WYG_001-13b>
化温¶謂齊員外煦及弟恭曰吾觀李二十秀才之文斯¶
人必為卿相果如其言詩曰春種一粒粟秋收萬¶顆子
四海無閒田農夫猶餓死鋤禾日當午汗滴¶禾中土誰
知盤中餐粒粒皆辛苦先是元相公亷¶察江東之日修
龜山寺魚池以為放生之所戒其¶僧曰勸汝諸僧好䕶
持不須垂釣引青絲雲山莫<md:KR3l0014_SBCK_001-11b>¶猒看經坐便是浮生得道
時李公到鎮遊于野寺¶覩元公之詩而笑曰僧有漁罟
之事必投於鏡湖¶後有犯者堅而不恕焉復為二絶以
<pb:KR3l0014_WYG_001-14a>
示之云剃髪¶多縁是代耕好聞人死惡人生祗園説法
無髙下¶爾輩何勞尚世情汲水添池活白蓮十千鬐鬛
盡¶生天凡庸不識慈悲意自葬江魚入九泉忽有老¶僧
詣謁願以因果喻之丞相問阿師從何處來答¶云貧道
從來處來遂决二十曰任從去處去至如¶浮薄賔客莫
敢候門三教所來俱有區别海内服¶其才俊終于相位
也初貧遊無錫惠山寺累以佛<md:KR3l0014_SBCK_001-12a>¶經為文藳致主藏僧敺
打終身所憾焉後之剡川¶天宫精舍凭笈而晝寢有老
<pb:KR3l0014_WYG_001-14b>
僧齋罷見一黒虵上¶刹前李樹食其子焉恐其遺毒而
人誤食之徐徐¶驅下虵乃望東序而去遂入李秀才懐
中倐忽不¶見矣公乃驚覺老僧曰秀才睡中有所覩否
李公¶曰夢中上李樹食李甚美似有一僧相逼及寤乃¶
見上人老僧知此客非常延歸本院經數年而辭¶赴舉
將行贈以衣鉢之資因喻之曰郎君身必貴¶矣然勿以
僧之尤過貽於禍難及領㑹稽僧有犯¶者事無巨細皆
至極刑唯憶無錫之時也遂更剡<md:KR3l0014_SBCK_001-12b>¶川為龍宫寺額嗟老
<pb:KR3l0014_WYG_001-15a>
僧之已逝為其營塔立碑平¶生之修建只於龍宫一寺
耳雲溪子曰蕭相國立¶殊勲方明昴宿(前漢史謂鄼侯/昴星之精爾)
杜元凱因醉吐始¶見虵形則李公食李於龍宫其不謬
矣¶
　　　南海非¶
房千里博士初上第遊嶺徼詩序云有進士韋滂¶者自
南海邀趙氏而來十九嵗為余妾余以𩯭髪¶蒼黄倦於
遊從將為天水之别尚有素秋之期縱京¶洛風塵亦其志
<pb:KR3l0014_WYG_001-15b>
也趙屢對余潸然恨恨者未得偕¶行即泛輕舟暫為南
北之夢歌陳所契詩以寄情<md:KR3l0014_SBCK_001-13a>¶曰鸞鳳分飛海樹秋忍聽
鍾鼓越王樓只應霜月¶明君意緩撫瑶琴送我愁山逺
莫教雙淚盡雁來¶空寄八行幽相如若返臨卭市畫舸
朱軒萬里遊¶(萬里橋/在蜀川)房君至襄州逢許渾侍御赴𢎞農
公番禺¶之命千里以情意相託許具諾焉纔到府邸遣
人¶訪之擬持薪粟之給曰趙氏却從韋秀才矣許與¶房
韋俱有布衣之分欲陳之慮傷韋義不述之似¶負房言
<pb:KR3l0014_WYG_001-16a>
素欵難名為詩代報房君既聞幾有歐陽¶四門詹太原
之喪(歐陽太原亡姬之事孟蕳/尚書已有序詩述之矣)渾寄¶房秀才詩曰春風
白馬紫絲韁正值蠶娘來採桑<md:KR3l0014_SBCK_001-13b>¶五夜有心隨暮雨百年
無節待秋霜重尋繡帶朱¶藤㑹却認羅裙碧草長為報
西遊減離恨阮郎纔¶去嫁劉郎¶
　　　四背篇¶
劉長卿郎中因人謂前有沈宋王杜後有錢郎劉李¶乃
曰李嘉祐郎士元焉得與予齊稱耶每題詩¶不言其姓
<pb:KR3l0014_WYG_001-16b>
但長卿而已以海内合知之然士林或¶之譏也宋雍初
無令譽及嬰瞽疾其詩名始彰盧¶員外綸作擬僧之詩
僧清江作七夕之詠劉隨州¶有眼作無眼之句宋雍無
眼作有眼之詩詩流以<md:KR3l0014_SBCK_001-14a>¶為四背或云四倒然辭意悉為
佳致云盧公詩曰¶願得逺公知姓字焚香洗鉢過餘生
清江上人詩¶曰唯愁更漏促離别在明朝劉隨州詩曰
細雨濕¶衣看不見閒花落地聽無聲宋君詩曰黄鳥不
堪¶愁裏聽緑楊宜向雨中看
<pb:KR3l0014_WYG_001-17a>
　　　嚴黄門¶
武后朝嚴安之挺之昆弟也安之為長安戎曹權¶過京
尹至今為寮者願得安之之術焉挺之則登¶厯臺省亦
有時名娶裴卿之女纔三夕其妻夢一¶人佩服金紫美
鬚𩯭曰諸葛亮也來為夫人兒既<md:KR3l0014_SBCK_001-14b>¶妊而産嬰孩其狀端
偉頗異常流挺之薄其妻而¶愛其子嚴武年八歳詢其
母曰大人常厚𤣥英(𤣥英挺/¶之妾也)未常慰省阿母何至於斯
乎母曰吾與汝母¶子也以汝尚幼未之知也汝父薄幸
<pb:KR3l0014_WYG_001-17b>
嫌吾寢陋枕¶席數宵遂即懐汝自後相棄如離婦焉其
母悽咽¶武亦憤惋難處候父既出𤣥英方睡武持小䥫
鎚¶擊碎其首及挺之歸驚愕視之已斃矣左右曰小¶郎
君戲運䥫鎚而致之挺之呼武至曰汝何戲之¶甚耶武
曰焉有大朝人士厚其侍妾困辱兒之母¶乎故須擊殺
非戲之也父曰真嚴挺之之子而每<md:KR3l0014_SBCK_001-15a>¶抑遏恐其非器武
年二十三為給事黄門侍郎明¶年擁旄西蜀累於飲筵
對客騁其筆札杜甫拾遺¶乗醉而言曰不謂嚴挺之有
<pb:KR3l0014_WYG_001-18a>
此兒也武恚目久之¶曰杜審言孫子擬捋虎鬚合座皆
笑以彌縫之武¶曰與公等飲饌謀歡何至於祖考耶房
太尉綰亦¶微有所忤憂怖成疾武母恐害賢良遂以小
舟送¶甫下峽母則可謂賢也然二公幾不免於虎口矣¶
李太白為蜀道難乃為房杜之危也其畧曰劍閣峥¶嶸而
崔嵬一夫當門萬夫莫開所守或非人化為¶狼與豺(此/謂)
(武之酷/暴矣)朝避猛虎夕避長虵磨牙吮血<md:KR3l0014_SBCK_001-15b>¶殺人如麻錦城
雖云樂不如早還家蜀道之難難¶於上青天側身西望
<pb:KR3l0014_WYG_001-18b>
長咨嗟杜初自作閬中行豺¶狼當路無地遊從或謂章
仇大夫兼瓊為陳拾遺¶雪獄(陳冕字/子昂)髙適侍御與王江
寧昌齡申寃當時¶同為義士也李翰林作此歌朝右聞
之疑嚴武有¶劉焉之志支屬刺史章彞因小瑕武遂杖
殺之後為¶彞外家報怨嚴氏遂微焉¶
　　　哀貧誡¶
余以曽子迴車不入勝母之閭吕不韋有桐輪之¶媚是
乃曾參立孝行之名不韋抱滛邪之責邇之<md:KR3l0014_SBCK_001-16a>¶進退者豈
<pb:KR3l0014_WYG_001-19a>
以二子而隲是非乎渚宫有李令者自¶宰延安本狡猾
之徒也强為篇章而干謁時貴有¶歸評事任江陵醝院
常懐䘏士之心李令既識歸¶君累求救貸而悉皆允諾
又云某欲尋親湖外輒¶假舍而安家族歸君亦憫諾之
李且乗舟而去不¶二旬其妻遣僕使告丐餱糧主人拯
其乏絶李忽¶寄書於醝院情况欵密且異尋常書中有
贈家室¶等詩一首意欲組織歸君歸君怏恨悔而不能
明¶與率武陵渠江之務以糊其口焉舉士沈擢既違¶名
<pb:KR3l0014_WYG_001-19b>
路從知長沙每述於同院衆賔用茲戒慎焉李<md:KR3l0014_SBCK_001-16b>¶令寄妻
詩曰有人教我向衡陽一度思歸欲斷腸¶為報艶妻兼
少女與吾覔取朗州場¶
　　　古製興¶
文宗元年秋詔禮部髙侍郎鍇復司貢籍曰夫宗¶子維
城本支百代封爵便宜無令廢絶常年宗正¶寺解送人
恐有浮薄以忝科名在卿精揀藝能勿¶妨賢路其所試
賦則准常規詩則依齊梁體格乃¶試琴瑟合奏賦霓裳
<pb:KR3l0014_WYG_001-20a>
羽衣曲詩主司先進五人詩¶其最佳者則李肱也次則
王收日斜見賦則文選¶中雪賦月賦也况肱宗室德行
素明人才俱美敢<md:KR3l0014_SBCK_001-17a>¶不公心以辜聖教乃以牓元及第霓
裳羽衣曲詩¶(任用/韻)李肱開元太平時萬國賀豐嵗梨園
獻舊曲¶玉座流新製鳳管勢參差霞衣競揺曳醼罷水
殿¶空輦餘春草細蓬壺事已久仙樂功無替詎肯聽¶遺
音聖明知善繼上披文曰近屬如肱者其不忝¶乎有劉
安之識可令著書執馬孚之正可以為傳¶秦嬴綂天下
<pb:KR3l0014_WYG_001-20b>
子弟同匹夫根本之不深固曹冏曷¶不非也評曰李君
文章精練行義昭詳策名於睿¶哲之朝得路於韋蕭之
室然止於岳齊二牧未登¶大任其有命焉<md:KR3l0014_SBCK_001-17b>¶　　　新羅誚¶
登州賈者馬行餘轉海擬取昆山路適桐廬時遇¶西風
而吹到新羅國其國君聞行餘自中國而至¶接以賔禮
乃曰吾雖僻處之邦歳有習儒者舉於¶天闕登第榮歸
吾必禄之且厚乃知孔子之道被¶於華夏乎因與行餘
<pb:KR3l0014_WYG_001-21a>
論及經籍行餘避位曰庸陋¶賈豎長養雖在中華但聞
土地所宜不識詩書之¶義熟詩書明禮律者其唯士大
夫乎非小人之事¶也遂乃言辭揚舲背扶桑而去新羅
君訝曰吾以¶中國之人盡嫻典教不謂尚有無知之俗
者行餘<md:KR3l0014_SBCK_001-18a>¶還至鄉井自以貪恡百味好衣愚昧不知學道
為¶新羅所嗤况於英哲乎¶
　　　餞歌序¶
李尚書訥夜登越城樓聞歌曰雁門山上雁初飛¶其聲
<pb:KR3l0014_WYG_001-21b>
激切召至曰在籍之妓盛小藂也曰汝歌何¶善乎曰小
藂是梨園供奉南不嫌女甥也所唱之¶音乃不嫌之授
也今色將衰歌當廢矣時察院崔¶侍御元範自府幕而
拜即赴闕庭李公連夕餞崔¶君於鏡湖光候亭屢命小
藂歌餞在座各為一絶¶句贈送之亞相為首唱矣崔下
句云獨向栢臺為<md:KR3l0014_SBCK_001-18b>¶老吏皆曰侍御鳳閣中書即其程也
何以老於栢¶臺衆請改之崔讓曰某但止於此任寧望
九遷乎¶是年秋崔君鞫獄於譙中乃終於栢臺之任矣
<pb:KR3l0014_WYG_001-22a>
楊¶封盧髙數篇亦其次也聽盛小叢歌送崔侍御浙¶東
亷使李訥繡衣奔命去情多南國佳人斂翠蛾¶曽向教
坊聽國樂為君重唱盛叢歌奉和亞台御¶史崔元範楊
公留宴峴山亭洛浦髙歌五夜情獨¶向栢臺為老吏可
憐林木響餘聲團練判官楊知¶至燕趙能歌有幾人落
花迴雪似含嚬聲隨御史¶西歸去誰伴文翁怨九春觀
察判官封彦冲蓮幕<md:KR3l0014_SBCK_001-19a>¶纔為緑水賔(庾杲之在王儉府似/芙蓉泛緑水故有此)
(句/)忽乗駿馬入¶咸秦為君唱作西湖調日暮偏傷去住
<pb:KR3l0014_WYG_001-22b>
人觀察支¶使盧鄴何郎戴豸别賢侯更吐歌珠宴庾樓
莫道¶江南不同醉即陪舟檝上京遊前進士髙湘謝安¶
春渚餞𡊮宏千里仁風一扇清歌黛慘時方酩酊¶不知
公子重飛觥處士盧溵烏臺上客紫髯公共¶捧天書靜
鏡中桃葉不須歌白苧耶溪暮雨起樵¶風¶
　　　宗兄悼¶
滕倪苦心為詩嘉聲早播逺之吉州謁宗人邁郎<md:KR3l0014_SBCK_001-19b>¶中吉
守曰吾家鮮士此弟則千里之駒也每吟其¶白髪不知
<pb:KR3l0014_WYG_001-23a>
容相國也同閒客滿頭生又題鷺鷥障¶子云映水有深
意見人無懼心且曰魏文酷陳思¶之學潘岳褒正叔之
文貴集一家之芳安論宗從¶疎逺哉倪既秋試捧笈告
遊及留詩一首為别滕¶君得之悵然曰此生必不與此
子再相見也乃祖¶於太臯之閣别異常情倪至秋深逝
於商於之館¶舍聞者莫不傷悼焉倪詩曰秋初江上别
旌旗故¶國無家淚欲垂千里未知投足處前程便是聽
猿¶時誤攻文字身空老却返樵漁計已遲羽翼凋零<md:KR3l0014_SBCK_001-20a>¶飛
<pb:KR3l0014_WYG_001-23b>
不得丹霄無路接差池¶
　　　夢神姥¶
盧著作肇為華州紇干公泉防禦判官遊仙掌諸¶峯歇
馬于巨靈廟忽寐夢在數間空舍中見一老¶嫗於大釡
中燃火盧君詢其所由曰老人是華岳¶神母也又問釡
中煮者何物母曰橡子也用此奚¶為母愀然曰食之也
盧曰且兒為五岳神主厭於¶禱祠母食樹子豈無奉養
之志乎母曰以神鬼之¶道雖有君臣父子禍福本不相
<pb:KR3l0014_WYG_001-24a>
及矣祈祭之所不¶呼名字者不得饗焉盧夢覺召岳廟
祝令别置神母<md:KR3l0014_SBCK_001-20b>¶位常饌出生一分公宴則闕在家忽遺忘
之噦咽¶而體中不快也雲谿子親聞于范陽所述故書
之¶
　　　玉泉祠¶
余以鬼神之道難明也視之不見聽之不聞朝賢¶后於
盟津報受禪於晉壤禱祀名山大川則其兆¶應也蜀前
將軍闗羽守荆州夢猪嚙足自知不祥¶語其子曰吾衰
<pb:KR3l0014_WYG_001-24b>
暮矣是若征吳必不還爾果為吳¶將吕蒙麾下所殛蜀
遂亡荆州(今吳楚之俗夢半猪者/乃書其屋柱¶而禳之)玉泉祠天下謂四絶
之境或言此祠鬼助土¶木之功而成祠曰三郎神三郎
即闗三郎也允敬<md:KR3l0014_SBCK_001-21a>¶者則髣髴似覩之緇俗居者外戸不
閉財帛縱横¶莫敢盜者厨中或先嘗食者頃刻大掌痕
出其面¶歴旬愈明侮慢者則長虵毒獸隨其後所以懼
神¶之靈如履氷谷非齋戒䕶淨莫得居之¶
　　　舞娥異
<pb:KR3l0014_WYG_001-25a>
李八座翺潭州席上有舞柘枝者匪疾而顔色憂¶悴殷
堯藩侍御當筵而贈詩曰姑蘇太守青蛾女¶流落長沙
舞柘枝滿座繡衣皆不識可憐紅臉淚¶雙垂明府詰其
事乃故蘇臺韋中丞愛姬所生之¶女也(亞卿之𦙍/正卿之姪)曰妾
以昆弟夭喪無以從人委身<md:KR3l0014_SBCK_001-21b>¶於樂部恥辱先人言訖涕
咽情不能堪亞相為之¶吁嘆且曰吾與韋族其姻舊矣
速命更其舞服飾¶以袿&KR0237;延與韓夫人相見(夫人吏/部之子)顧
其言語清楚¶宛有冠葢風儀撫念如其所媵遂於賔榻
<pb:KR3l0014_WYG_001-25b>
中選士¶而嫁之也舒元輿侍郎聞之自京馳詩贈李公
曰¶湘江舞罷忽成悲便脱蠻靴出絳幃誰是蔡邕琴¶酒
客魏公懐舊嫁文姬李尚書初守廬江有重繫¶者合當
大辟引讞之時啟鳴曰某偶黷典章即從¶誅戮然昔於
羣小專習一藝願於貴人之前試之¶死而無憾問之乃
長嘯也公命緩繫而聽之清聲<md:KR3l0014_SBCK_001-22a>¶上徹雲漢公曰不謂蘇
門之風出於赭衣之下可¶命鸞鶴同遊可與孫阮齊躅
去其械梏蠲其罪戾¶後鎮山南夜聞長笛之音而瀏亮
<pb:KR3l0014_WYG_001-26a>
不絶問是何人¶吹之具對云府獄重囚令明日引來官
吏遞相尤¶怨夜使囚徒為樂罪累必深及至發龍吟之
韻奏¶出塞之悲閨思鄉情莫不凄切公曰汝之吹竹已¶
得其能不事農業可為伶人爾卒歳而憐愍之便¶令奔
去也夫徐晃持刑而行陣齊整慕容貸法而¶兵士傾心
寛猛相濟故無不均前聞于襄陽鵰鶚¶髙舉後有李
漢南文學推能于李之雙名真亞匹<md:KR3l0014_SBCK_001-22b>¶也雖楊杜之齊勲
未比二侯之竒特者矣
<pb:KR3l0014_WYG_001-26b>
　
　
　
　
　
　
　
　雲谿友議卷上
<md:KR3l0014_SBCK_001-23a>¶
<md:KR3l0014_SBCK_002-1a>¶
<pb:KR3l0014_WYG_002-1a>
欽定四庫全書
　雲谿友議卷中¶　　　　　　　唐　范攄　撰
　　𦵏書生　　　　　　　　玉簫化
　　苗夫人　　　　　　　　思歸隱¶
　　買山䜟　　　　　　　　吳門秀
　　錢塘論　　　　　　　　辭雍氏¶
　　李右座　　　　　　　　衡陽遁
　　三鄉略　　　　　　　　狂巫訕
<pb:KR3l0014_WYG_002-1b>
　　彰術士　　　　　　　雲中命
　　譚生刺　　　　　　　𢎞農忿¶
　　賢君鑒　　　　　　　澧陽讌
　　白馬吟　　　　　　　中山誨¶
　　賛皇勲　　　　　　　南黔南¶
　　　𦵏書生¶
劉侍郎軻者韶右人也幼之羅浮九疑讀黄老之¶書欲
學輕舉之道又於曹溪探釋氏關戒遂披僧服<md:KR3l0014_SBCK_002-1b>¶焉(僧名/湓納)北
<pb:KR3l0014_WYG_002-2a>
之筠川方山等寺又居廬岳東林寺習南山鈔及¶百法論咸
得宗㫖焉獨處一室數夢一人衣短褐¶曰我書生也頃因遊
學逝此一室以主寺僧不聞¶郡邑乃瘞於牖下而屍骸
跼促死者從直何以安¶也君能遷𦵏必有酬謝乃訪於
緇屬果其然也尋¶改窆於虎溪之上求得一栢函劉君
解所著之衣¶覆其骸骼是夜夢書生來謝持三鷄子勸
軻立食¶之食訖當明爽雖冥寞之道某不妄言軻嚼一卵
而¶吞二者猶豫未食手握之而覺後乃精於儒學而¶肄
<pb:KR3l0014_WYG_002-2b>
文章因䇿名第歴任史舘欲書夢中之事不可<md:KR3l0014_SBCK_002-2a>¶自為傳
記吏部韓公退之素知焉曰待余餘暇當¶為一文賛後
韓公左遷其文竟不成也劉君之修¶史時宰輔得人藩
鎮有事朝廷凡有瑕勣悉欲書¶之兾人惕勵擬縱董狐
之筆尤謗必生匿其功過¶又非史職常暮則沈湎而出
韓公曰史官國之樞¶機也其如海納之醉乎雲谿子以
劉公之居史舘¶而為兩端夫杜微之聾也推蜀賢於葛
亮阮籍之¶醉也託魏史於王沈恐危難之逼假聾醉而
<pb:KR3l0014_WYG_002-3a>
混時¶遇物從機即其尚也昔文王𦵏枯骨而德王岐周鄒¶
湛瘞甄舒而名魁峴首劉君因夢寐而解衣遂通<md:KR3l0014_SBCK_002-2b>¶三學
可不謂古人乎前有鄭廣文䖍者明皇時為¶文舘故以
廣文號焉編集之外唯日嗜酒覩嬪妃¶之貴必致邦家
之禍故杜工部遺之歌略曰廣文¶到官舍置馬堂階下
醉則乘馬歸頗遭官長罵諸¶公衮衮登臺省廣文先生
官獨冷諸公往往厭粱¶肉廣文先生飰不足才名四十
年座客寒無氊近¶者蘓司業(瓌/)時時與酒錢予以劉磁
<pb:KR3l0014_WYG_002-3b>
州之醉與廣¶文所同避嫌逺害未為非也¶
　　　玉簫化¶
西川韋相公臯昔遊江夏止於姜使君之舘(姜輔相國/之從<md:KR3l0014_SBCK_002-3a>¶兄也)
姜氏孺子曰荆寳已習二經雖兄呼於韋恭¶事之禮如
父叔也荆寳有小青衣曰玉簫年纔十¶嵗常令祗候侍
於韋兄玉簫亦勤於應奉後一載¶姜使君入關求官而
家累不行韋乃易居止頭陁¶寺荆寳亦時遣玉簫往彼
應奉玉簫年稍長大因¶而有情時亷使陳常侍得韋君
<pb:KR3l0014_WYG_002-4a>
季父書云姪臯乆¶客貴州切望發遣歸覲廉察啓緘遺
以舟楫服用¶仍恐淹留請不相見泊舟江渚俾篙工促
行昏暝¶拭淚乃書以别荆寳寳頃刻與玉簫俱來既悲
且¶喜寳命青衣從往韋以違覲日乆不敢俱行乃固<md:KR3l0014_SBCK_002-3b>¶辭
之遂為言約少則五載多則七年取玉簫因留¶玉指環
一枚并詩一首五年既不至玉簫乃黙禱¶於鸚鵡洲又
逾二年洎八年春玉簫歎曰韋家郎¶君一别七年是不
來耳遂絶食而殞姜氏愍其節¶操以玉環著於中指而
<pb:KR3l0014_WYG_002-4b>
同殯焉後韋公鎮蜀到府¶三日詢鞫獄情滌其寃濫輕
重之繫近三百餘人¶其中一輩五器所拘偷視㕔事私
語云僕射是當¶時韋兄也乃厲聲曰僕射僕射憶得姜
家荆寳否¶韋公曰深憶之姜曰即某是也公曰犯何罪而重
羇縲¶荅曰某辭違之後尋以明經及第再選青城縣令<md:KR3l0014_SBCK_002-4a>¶家人誤𤑔𪠘舍庫牌印等韋曰家人之犯固非己¶尤便
與雪寃仍歸墨綬乃奏授眉州牧敕下未令赴¶任遣人監
守朱紱其榮留連賔幕屬大軍之後草¶創事繁經蓂莢
<pb:KR3l0014_WYG_002-5a>
數凋方問玉簫何在姜牧曰僕射¶維舟之夕與伊留約
七載是期逾時不至乃絶食¶而殞因吟留贈玉環詩云
黄雀銜來已數春别時¶難解贈佳人長吟不見魚書至
為遣相思夢入秦¶韋公聞之益増悽歎廣修經像以報
夙心且想念¶之懐無由再會時有祖山人者有少翁之
術能令¶逝者相親但令府公齋戒七日清夜玉簫乃至
謝<md:KR3l0014_SBCK_002-4b>¶曰承僕射寫經供佛之力旬日便當託生却後十¶二
年再為侍妾以謝鴻恩臨訣微笑曰丈夫薄情¶令人死
<pb:KR3l0014_WYG_002-5b>
生隔矣後韋公隴右之功終徳宗之代理¶蜀不替是故
年深累遷中書令同平章事天下嚮¶附瀘僰歸心因作
生日節鎮所賀皆貢珍竒獨東¶川盧八座送一歌姬未
當破𤓰之年亦以玉簫為¶號觀之乃真姜氏之玉簫也
而中指有肉環隱出¶不異留别之玉環也京兆公曰吾
乃知存殁之分¶一往一來玉簫之言斯可驗矣論者以
韋中書脫¶布衣不五秋而擁旌鉞皇朝之盛罕有其倫
然鎮<md:KR3l0014_SBCK_002-5a>¶蜀近二紀雲南諸蕃部落悉遣儒生教其禮樂易
<pb:KR3l0014_WYG_002-6a>
袵歸仁彼我以鹽鏟貨賂悉無怨焉後司空林公¶弛其
規准别誘言往復通其䀋運而不贍金帛遂¶令部落懐
二猾悍邦君蟊蠆為羣侵逼城壘俘掠¶士庶妻子不啻
萬人雍陶先輩感亂後詩曰錦城¶南面遙聞哭盡是離
家别國聲于是黜韋帥之功¶削成都之爵且淮隂叛國
名居定難之勲竇融要¶君迹踐諸侯之列葢録其勲而
不廢其名也所失¶不合教戎濮詩書致閑兵法考其㘅
怨有以而莫¶敢斥言顧乃削爵黜功是為大謬矣<md:KR3l0014_SBCK_002-5b>¶
<pb:KR3l0014_WYG_002-6b>
　　　苗夫人¶
張延賞相公累代台鉉每宴賔客選子聓莫有入¶意者
其妻苖氏太宰苗公晉卿之女也夫人有才¶鑒甚别英
鋭特選韋臯秀才曰此人之貴無與比¶儔既以女妻之
不二三嵗以韋郎性度髙廓不拘¶小節張公稍悔之至
不齒禮一門婢僕漸見輕怠¶惟苗氏待之常厚矣其於
衆多視之悒怏而不能¶制遏也臯妻張氏垂泣而言曰
韋郎七尺之軀學¶兼文武豈有沉滯兒家為尊卑見誚
<pb:KR3l0014_WYG_002-7a>
良時勝境何¶忍虚擲乎韋乃遂辭東遊妻罄糚奩贈送
清河公<md:KR3l0014_SBCK_002-6a>¶喜其往也賮以七驢䭾物每之一驛則附遞一
䭾¶而還行經七驛所送之物盡歸之也其所有者清¶河
氏所贈奩資及布囊書冊而已清河公覩之莫¶可測也
後權隴右軍事㑹徳宗行幸奉天在西面¶之功韋獨居
其上車駕旋復之日自金吾持節西¶川替妻父清河公
乃改易姓名以韋作韓以臯作¶翺人莫敢言之至天囘
驛去府城三十里(上皇發駕/日以為¶名)有人特報相公曰替相公
<pb:KR3l0014_WYG_002-7b>
者金吾韋臯將軍非¶韓翺也苗夫人曰若是韋臯必韋
郎也張公笑曰¶天下同姓名者何限彼韋生應已委棄
溝壑豈能<md:KR3l0014_SBCK_002-6b>¶乗吾位乎婦女之言不足云爾(初有昝嫗巫/者每¶述禍祟)
(其言多中乃云相公當直之神漸減韋郎擁/從之神日増皆以妖妄之言不復再召也)苗夫人又¶
曰韋郎比雖貧賤氣凌霄漢每以相公所誚未嘗¶一言
屈媚因而見尤成事立功必此人也來早入¶州方知不
誤張公憂惕莫敢瞻視曰吾不識人從西¶門而出凡是舊
時婢僕曾無禮者悉遭韋公棒殺¶投於蜀江展男子平
<pb:KR3l0014_WYG_002-8a>
生之志也獨苗氏夫人無愧¶於韋郎賢哉賢哉韋公侍
奉外姑過於布素之時¶海内貴門不敢忽於貧賤東床
者矣所以郭泗濵¶圓詩曰宣父從周又適秦昔賢多少
出風塵當時<md:KR3l0014_SBCK_002-7a>¶甚訝張延賞不識韋臯是貴人¶
　　　思歸隱¶
江西韋大夫丹與東林靈澈上人為忘形之契篇¶什唱
和月居四五焉序曰澈公近以匡廬七詠見¶寄及吟咏
之皆麗絶於文圃也(即蓮花峯石鏡虎跑泉聪明水/白鹿¶洞鐵船康王廟為七詠也)此
<pb:KR3l0014_WYG_002-8b>
七篇者俾予益起歸歟之興且芳¶時勝侣卜遊於三二
道人必當攀躋千仞之峰觀¶九江之派是時也飄然而
去不希京口之顧黙爾¶而遊不假東門之送天地為一
朝萬物任陶鑄夫¶二林翼翼松逕幽邃則何必措足於
丹霄馳心於<md:KR3l0014_SBCK_002-7b>¶太古哉偶為思歸絶句詩一首以寄上人
法友譚¶𤣥幸先達其深趣矣予謂韋亞台歸意未堅果
為¶髙僧所誚歴覽前代散髪海隅者其幾人乎亞相丹
寄廬¶山上人澈公詩曰王事紛紛無暇日浮生¶冉冉只
<pb:KR3l0014_WYG_002-9a>
如雲已為平子歸休計五老巖前必共君¶澈奉酬詩曰
年老身閒無外事麻衣草座亦容身¶相逢盡道休官去
林下何曽見一人¶
　　　買山䜟¶
邕州蔡大夫京者故令狐相公楚鎮滑臺之日因¶道場
見於僧中令京挈瓶鉢彭陽公曰此童眉目<md:KR3l0014_SBCK_002-8a>¶疎秀進退
不懾惜其卑幼可以勸學乎師從之乃¶得陪相國子弟
(青州尚書緒/丞相綯綸也)後以進士舉上第乃¶彭陽令狐公之舉也
<pb:KR3l0014_WYG_002-9b>
尋又學究登科而作尉畿服¶既為御史覆獄淮南李相
公紳憂悸而已頗得繡¶衣之稱(吳汝南詣闕申寃蔡君/先謗之曰是主上憂國)
(之時乃臣下/狥私之日)謫¶居澧州為厲員外𤣥所辱稍遷撫州刺
史常稱宇内¶無人對僧徒則非大品之談遇道流則言
五千之¶義接儒士自比端木之賢於仲尼次論周易則
評¶先聖之謬來者縱得相許有始而無卒焉(謂丁遐/秀才等)¶郡
有汝水為放生池不與漁罟之事忽一人乗小<md:KR3l0014_SBCK_002-8b>¶舟釣於
此蔡君張眥遣吏捕之釣者乃為詩曰抛¶却長竿卷却
<pb:KR3l0014_WYG_002-10a>
絲手攜蓑笠獻新詩臨川太守清如¶鏡不是漁人下釣
時京覽詩乃召之已去竟不言¶其姓字或有識者曰野
人張頂也(頂字不惑本姓/¶王氏𨼆而不言)蔡牧益自驕矜作詩以責商
山四老曰秦末家家¶思逐鹿商山四皓獨忘機如何𩯭
髪霜相似更出¶深山定是非及假節邕交道經湘口零
陵鄭太守¶史與京同年逺以酒樂相迓座有瓊枝者鄭
君之¶所愛而席之最姝蔡彊奪之行鄭莫之競也邕交¶
所為多如此𩔖為德義者見鄙終不自悛行泊中<md:KR3l0014_SBCK_002-9a>¶興頌
<pb:KR3l0014_WYG_002-10b>
所黽勉不前(地名在/浯溪也)題篇乆之似有悵悵之¶意纔到邕
南制禦失律伏法湘川權厝於此二子¶延近號訴蒼天
未終喪而俱逝論者以妄責四皓¶而欲買山於浯溪之
間不徒言哉詩曰停橈積水¶中舉目孤煙外借問浯溪
人誰家有山賣¶
　　　吳門秀¶
昔張茂先謂陸機曰君家兄弟龍躍雲津顧彦先¶鳯鳴
朝陽謂東南之寶已盡不意又見禇生(言禇/陶也)¶故知吳門
<pb:KR3l0014_WYG_002-11a>
之徳不孤川瀆之珍不匱矣予以宋齊¶已降朱張顧陸
時有竒藻者歟陸郎中暢早耀才<md:KR3l0014_SBCK_002-9b>¶名輦轂不改於鄉音
自賀秘書知章賈相躭顧著¶作况譏調秦人至於陸君
者矣貢舉之年和羣公¶對雪落句云天人寜底巧剪水
作花飛又山齋翫¶月詩曰野性平生唯好月新晴半夜
覩嬋娟起來¶自擘書&KR0420;破恰漏清光落枕前又經崔諫
議𤣥亮¶林亭曰蟬噪入雲𣗳風開無主花在越每經逰
蘭¶亭髙步禹蹟石㠶之絶境如不繫之舟焉初為西¶江
<pb:KR3l0014_WYG_002-11b>
王大夫仲舒從事終日長吟不親公牘府公微¶言拂衣
而去辭曰不可偶為大夫叅佐而妨志業¶也王乃固留
不已請舉自代然後登舟曰洿予姪<md:KR3l0014_SBCK_002-10a>¶得耳渠曾數辟不
就暢召必來(陸洿貟外/暢之姪也)而乃採¶藥西山飲泉滫水(建昌/之南)
(也今新吳昔許真君¶銘曰有水曰滫有漁曰魧天地昏/冥可以伏藏又謂真君淬劍之水鑄鍛者多於此水砥)
(礪/也)朝客聞之以為仕¶隱也美譽益彰及登蘭省遇雲陽
公主下降劉都¶尉百僚舉為儐相詩題之者頃刻而成
其詩亦麗¶也詠簾詩曰勞將素手卷蝦鬚瓊室流光更
<pb:KR3l0014_WYG_002-12a>
綴珠¶玉漏報來過夜半可憐潘岳立踟蹰詠行障詩曰¶
碧玉為竿丁字成鴛鴦繡帶短長馨彊&KR0210;天上花¶顔色
不隔雲中語笑聲詔作催粧五言詩一首曰¶(得花/字)雲安
公主貴出嫁五侯家天母看調粉日兄<md:KR3l0014_SBCK_002-10b>¶憐賜花催鋪栢
子帳待障七香車借問粧成未東¶方欲曉霞内人以陸
君吳音才思敏捷凡所調戱¶應對如流復以詩嘲之陸
亦酬和六宫大咍凡十¶餘篇嬪娥皆諷誦之例物之外
别賜宫錦五十段¶楞伽瓶及唾盂各一枚以賞詞翰之
<pb:KR3l0014_WYG_002-12b>
端也内人詩¶云十二層樓倚翠空鳯鸞相對立梧桐雙
成走報¶監門衛莫使吳歈入漢宫此篇或謂内學宋若
蘭¶若昭姊妹所作也宋考功之孫也陸君酬曰粉面¶仙
郎選聖朝偶逢秦女學吹簫須教翡翠聞王母¶不奈烏
鳶噪鵲橋<md:KR3l0014_SBCK_002-11a>¶　　　錢塘論¶
致仕尚書白舍人初到錢塘令訪牡丹花獨開元¶寺僧
惠澄近於京師得此花栽始植於庭欄圏甚¶宻他處未
<pb:KR3l0014_WYG_002-13a>
之有也時春景方深惠澄設油幕以覆¶其上牡丹自此
東越分而種之也會徐凝自富春¶來未識白公先題詩
曰此花南地知難種慙媿僧¶閒用意栽海燕解憐頻睥
睨胡蜂未識更徘徊虛¶生芍藥徒勞妬羞殺玫瑰不敢
開唯有數苞紅幞¶在含芳只待舍人來白尋到寺看花
乃命徐生同¶醉而歸時張祜榜舟而至甚若疎誕然張
徐二生<md:KR3l0014_SBCK_002-11b>¶未之習稔各希首薦焉中舍曰二君論文若廉
白¶之鬭鼠穴勝負在於一戰也遂試長劒倚天外賦¶餘
<pb:KR3l0014_WYG_002-13b>
霞散成綺詩試訖解送以凝為元祜其次耳張¶曰祜詩
有地勢遙尊岳河流側讓關多士以陳後¶主日月光天
徳山河壯帝居此徒有前名矣又祜¶題金山寺詩曰(此/寺)
(大江/之中)𣗳影中流見鍾聲兩岸聞¶雖綦毋潜云塔影挂青
漢鍾聲和白雲此句未為¶佳也祜觀獵四韻及宫詞白
公曰張三作獵詩以¶較王右丞予則未敢優劣也王維
詩曰風勁角&KR0211;¶鳴將軍獵渭城草枯鷹眼疾雪盡馬蹄
輕忽過新<md:KR3l0014_SBCK_002-12a>¶豐戍還歸細栁營迴看落鴈處千里暮雲平
<pb:KR3l0014_WYG_002-14a>
張祜¶詩曰曉出禁城東分圍淺草中紅旗開向日白馬¶
驟迎風背手抽金鏃翻身控角弓萬人齊指處一¶鴈落
寒空白公又以宫詞四句之中皆偶對何足¶為竒不如
徐生云今古長如白練飛一條解破青¶山色徐凝賦曰
譙周室裏定游夏於丘䖍馬守帷¶中分易禮於盧鄭如
我明公薦㧞豈偏黨乎張祜¶曰虞韶九奏非瑞馬之空
音荆玉三投佇良工之¶必鑒且鴻鍾運擊瓦缶雷鳴榮
辱糺紛復何定分¶祜遂行歌而邁凝亦鼓枻而歸二生
<pb:KR3l0014_WYG_002-14b>
終身偃仰不<md:KR3l0014_SBCK_002-12b>¶隨鄉試者矣先是李𥙷闕林宗杜殿中牧
與白公¶輦下較文具言元白詩體舛雜而為清苦者見
嗤¶因兹有恨也白為河南尹李為河陽令道上相遇¶尹
乃乘馬令則肩輿似乖趍事之禮嘗謂樂天為¶囁嚅公
聞者皆笑樂天之名稍減矣白尹曰李直¶木(林宗/字也)吾之
猶子也其鋒不可當後杜舍人之守¶秋浦與張生為詩
酒之交酷吟祜宫詞亦知錢塘¶之嵗白有是非之論懷不
平之色為詩二首以髙之¶曰誰人得似張公子千首詩
<pb:KR3l0014_WYG_002-15a>
輕萬戸侯又云如何¶故國三千里虛唱歌詞滿六宫張
君詩曰故國三<md:KR3l0014_SBCK_002-13a>¶千里深宫二十年一聲河滿子雙淚落
君前此歌¶宫娥諷念思鄉而起長門之思也祜復遊甘
露寺¶觀前盧肇先輩題處曰不謂三吳有此詩人也祜¶
曰日月光先到山川勢盡來盧曰地從京口斷山¶到海
門迴因而仰伏願交於此士矣¶
　　　辭雍氏¶
崔涯者呉楚之狂生也與張祜齊名每題一詩於¶倡肆
<pb:KR3l0014_WYG_002-15b>
無不誦之於衢路譽之則車馬繼來毁之則¶杯盤失錯
嘲妓曰雖得蘓方木猶貪玳瑁皮懐胎十¶箇月生下崑崙
兒又布袍披襖火燒氊紙補箜篌<md:KR3l0014_SBCK_002-13b>¶麻接絃更著一雙皮
屐子紇梯紇榻出門前又嘲¶李端端黄昏不語不知行
鼻似烟窻耳似鐺獨把¶象牙梳插𩯭崑崙山上月初生
端端得此詩憂之¶候涯使院飲回遙見二子躡屐而行
乃道傍再拜¶戰惕曰端端祗候三郎六郎伏望哀之又
重贈一¶絶句粉飾之於是大賈居豪競臻其户或戯之
<pb:KR3l0014_WYG_002-16a>
曰¶李家娘子纔出墨池便登雪嶺何期一日黒白不¶均
紅樓以為笑樂無不畏其嘲謔也祜涯乆在維¶揚天下
宴清篇詞縱逸貴達欽憚呼吸風生頗暢此¶時之意也贈
詩曰覓得黄騮被繡鞍善和坊裏取<md:KR3l0014_SBCK_002-14a>¶端端揚州近日渾
成差一朶能行白牡丹雜嘲二¶首二年不到宋家東阿
母深居僻巷中含淚向人¶羞不語琵琶絃斷倚屏風日
暮迎來畫閣中百年¶心事一宵同寒鷄鼓翼紗忩外已
覺恩情逐曉風¶又悼妓詩曰赤板橋西小竹籬槿花還
<pb:KR3l0014_WYG_002-16b>
似去年時¶淡黄衫子都無色腸斷丁香畫雀兒崔生之
妻雍¶氏者乃揚州總効之女也儀質閒雅夫婦甚睦雍¶
族以崔郎甚有詩名資贍每厚崔生常於飲食之¶處略
無憚敬之顔但呼妻父雍老而已雍乆之而¶不能容勃
然仗劒呼女而出謂崔秀才曰某河朔之<md:KR3l0014_SBCK_002-14b>¶人惟習&KR0211;馬養
女合嫁軍門徒慕士流之徳小女¶違公不可别醮便令
出家汝若不從吾當揮劒立¶令涯妻剃髮為尼涯方悲
泣悔過雍亦不聽分訴¶親戚揮慟别易會難涯不得已
<pb:KR3l0014_WYG_002-17a>
裁詩留贈至今江¶浦離愁莫不吟諷是詩而惜别也詩
曰隴上流泉¶隴下分斷腸嗚咽不堪聞姮娥一入月中
去巫峽¶千秋空白雲¶
　　　李右座¶
李相公林甫當開元之際與巷陌交通權等人主¶天下
之能名須出其門也如不稱意者必遭竄逐<md:KR3l0014_SBCK_002-15a>¶之禍雖楊
國忠之盛未得侔焉其姬愛之衆皆不¶勝其珠翠嘗賜
宫娥二人一者潜歸私家經旬方¶還相公乃亦不知其
<pb:KR3l0014_WYG_002-17b>
榮顯謂之右座相公軒葢諸¶侯見者如履氷谷舉子尉
遲匡幽并耿概之士也¶以頻年不第投書於右座皆擊
刺之説匡有暮行¶潼關之作云明月飛出海黄河流上
天又觀内人¶樓上踏歌曰芙蓉初出水桃李總無言又
塞上曲¶云夜夜月為青塚鏡年年雪作黒山花相公鑒
此¶句曰得非才子乎若使匡伏恨銜寃不假陶鑄之¶力
則從古以来賢才屈抑多矣豈為進人乎豈為<md:KR3l0014_SBCK_002-15b>¶賢相乎
及得相見右座曰有一蕭穎士既叨科第¶輕時縱酒不
<pb:KR3l0014_WYG_002-18a>
遵名教嘗忤吏部王尚書丘然以文¶識該通孰為其敵
君子不遺其言幾至鞭撲子之¶詩篇幸未方於穎士且
吾之名復異於王公(言王/吏部)¶重欲相干三思可矣匡知右
座見怒惶怖而趨出¶栖遲無依退歸林墅罷寗戚之髙
歌効約成之獨¶樂登山臨水勞灼灼之音焉且李君之
為輔翼妬¶賢害能太平之基因而覆餗也昔重華登用
進二¶八於明君姬旦為相述四人於少主故行流殛之¶
刑成吐握之美乃帝子之股肱萬方之軌度也若<md:KR3l0014_SBCK_002-16a>¶李丞
<pb:KR3l0014_WYG_002-18b>
相恣行殘賊不慕姚姬卒罹其殃乃其宜矣¶
　　　衡陽遁¶
徐侍郎安貞乆居中書省常叅李右丞議恐其罪¶累乃
逃𨼆衡山岳寺為東林掇蔬行者詐喑啞不¶言者數年
後值修建佛殿僧中選善書者題其梁¶已二三人矣而
徐行者跨過掌事怒以杖連擊其¶背行者乃畫地曰某
口雖不言昔年曾學大書也¶乞試之及試乃題數行羣
僧皆悦服因遣盡書之¶時李北海邕遊岳過寺觀其題
<pb:KR3l0014_WYG_002-19a>
處曰不知徐公在¶此乃召至握手而言曰朝列於公已
息論矣遂解<md:KR3l0014_SBCK_002-16b>¶其布褐飾以簮裳僧嘗杖擊者潜匿無地
徐謂邕¶曰吾恐逢非罪遯迹深山凡庸僧輩安能識我
汝¶無疑也江夏公因戱之云徐侍郎曾吟峴山思駐馬¶漢
水憶迴舟又暮雨夜猶濕春風㠶正開徐曰喑¶啞之日
時亦黙而誦之(二聨乃安/貞佳句也)因同載北歸止¶潭州察使水
亭相迓徐侍郎指李北海呼曰行者¶瀟湘逢故人得隨
歸客止乎汀洲之娛若幽谷之¶覩太陽者矣不然委頓
<pb:KR3l0014_WYG_002-19b>
巖谷卒於寺隷也¶
　　　三鄉略¶
雲谿子素聞三鄉之詠悵然未明其所自也洎得<md:KR3l0014_SBCK_002-17a>¶吳郡
陸君貞洞僅紀其年代而不知其人奚用序乎¶然羣書有
無名氏樂府集無名氏詩今檢陸君之¶詩序亦云姓字
𨼆而不書夫序者述作之本意也編¶其舊序是詩繼和者
多不能徧録略舉十餘篇以¶次之無名序曰余本若耶
溪東與同志者二三紉¶蘭佩蕙每貪幽閒之境翫花光
<pb:KR3l0014_WYG_002-20a>
於松月之亭竟晝¶綿宵往往忘倦洎乎初笄至於五換
星霜矣自後¶不得已從良人西入函關寓居晉昌里第
其居也¶門絶囂塵花木叢翠東西隣二佛宫皆上國勝
遊¶之最伺其閒寂因遊覽焉亦不辜一時之風月也<md:KR3l0014_SBCK_002-17b>¶不
意良人已矣邈然無依帝里芳春弔影東邁涉¶滻水歴
渭川背終南陟太華經虢略抵陜郊挹嘉¶祥之清流面
女几之蒼翠凡經過之所皆曩昔讌¶笑之地綢繆之所
銜寃茹歎舉目魂銷雖殘骸尚¶存而精爽都失假使潘
<pb:KR3l0014_WYG_002-20b>
岳復生無以悼其幽思也¶遂命筆聊題終不能滌其懷
抱絶筆慟哭而去以¶翰墨非婦人女子之事名字是故
𨼆而不書時會¶昌壬戌嵗仲春十九日又賦詩曰昔逐
良人西入¶關良人身殁妾空還謝娘衛女不相待為雨
為雲¶過此山和詩十一首進士陸貞洞惆悵殘花怨暮<md:KR3l0014_SBCK_002-18a>¶春孤鸞舞鏡倍傷神清詞好箇干人事疑是文姬¶第二
身同前王祝女几山前嵐氣低佳人留恨此¶中題不知
雲雨歸何處空使王孫見即迷劉谷蘭¶蕙芬芳見玉姿
<pb:KR3l0014_WYG_002-21a>
路傍花笑景遲遲苧蘿山下無窮¶意併在三鄉惜别時
王滌浣紗遊女出關東舊迹¶新詞一夢中槐陌栁亭何
限事年年迴首向春風¶李昌鄴紅粉蕭娘手自題分明
幽怨發雲閨不應¶更學文君去泣向殘花歸剡溪王碩
無姓無名越¶水濵芳詞空怨路傍人莫教才子偏惆悵
宋玉東¶家是舊鄰李縞會稽王謝兩風流王子沈淪謝
女<md:KR3l0014_SBCK_002-18b>¶愁歸思若隨文字在路傍空為感千秋張綺洛川¶依
舊好風光蓮帳無因見女郎雲雨散來音信斷¶此生遺
<pb:KR3l0014_WYG_002-21b>
恨寄三鄉高衢南北千山與萬山軒車誰¶不思鄉關獨
留芳翰悲前迹陌上恐傷桃李顔韋¶冰來時歡笑去時
哀家國迢迢向越臺待寫百年¶幽思盡故宫流水莫相
催五言復覩三鄉題處留¶贈賈馳壁古字未滅聲長響
不絶蕙質本如雲松¶心應耐雪耿耿離幽谷悠悠望甌
越杞婦哭夫時¶城崩無此說¶
　　　狂巫訕<md:KR3l0014_SBCK_002-19a>¶太僕韋卿覲欲求夏州節度使有巫者知其所希¶忽詣
<pb:KR3l0014_WYG_002-22a>
韋門曰某善禱祝星神凡求官職者必能應¶之韋卿不
知其誑詐令擇日夜深於中庭備酒菓¶香燈等巫者乘
醉而至請韋卿自書官階一道䖍¶啟於醮席既得手書
官銜仰天大叫曰韋覲有異¶志令我祭天韋公合族拜
乞曰山人無以此言百¶口之幸也凡所翫用財物悉與
之時湖上崔大夫¶偘充京尹有府囚叛獄謂巫者是其一
輩里胥詰其¶衣裝忽異巫情窘乃云太僕韋覲曾令我
祭天我¶欲陳告而以家財求我非竊盜也既當申奏宣
<pb:KR3l0014_WYG_002-22b>
宗<md:KR3l0014_SBCK_002-19b>¶皇帝召覲至其殿前獲明寃狀復召宰臣詔曰韋¶覲
城南上族軒葢承家昨為求官遂招誣謗無令¶酷吏加
之罪&KR0317;其師誣誑便付京兆處死訖申韋¶則量事受責
門下議貶潘州司馬雲谿子曰昔晉¶獻因孋姬之譛申
生不終孝道漢武信江充之佞¶太子以至捐軀事莫爭
於當時仁必傷於舊史我¶宣宗文武光孝皇帝親綜萬
機恩覃九裔可以農¶軒比徳舜禹同規測韋氏之深寃
獲全家之盛族¶雖之嶺隅亦其幸也觀察李明遠詩北
<pb:KR3l0014_WYG_002-23a>
鳥飛不到¶南人誰去遊天涯浮瘴水嶺外向潘州草木
春秋<md:KR3l0014_SBCK_002-20a>¶暮猿猱日夜愁定知遷客淚應只對君流¶
　　　彰術士¶
昔許負謂薄姬必貴何顒謂曹瞞必傑是挾天子¶而號
令諸侯其言所騐編於簡牘夫藝術於時者¶不可不申
揚讃淛東李尚書襄聞婺女二人有異¶術曰婁千寳吕
元芳發使召至既到李公便令止¶從事家從事問曰府
主八座更作何官元芳對曰¶適見尚書但前浙東觀察
<pb:KR3l0014_WYG_002-23b>
使恐無别拜千寳所述¶亦爾從事黙然罷問及再見李
公李公曰僕他日¶何如二術士曰稽山竦翠湖栁垂隂
尚書畫鷁百<md:KR3l0014_SBCK_002-20b>¶艘正堪遊觀昔人所謂人生一世若輕塵
之著草¶何論異日之榮悴榮悴定分莫敢面陳因問幕
下¶諸公元芳曰崔副使芻言李推官正範器度相似¶但
作省郎止於郡團練李判官服古自此大醉不¶過數場
何論官矣觀察判官任轂止於小諫不換¶朱衣楊損支
使評事雖骨體清瘦幕中諸賔福夀¶皆不如盧判官纁
<pb:KR3l0014_WYG_002-24a>
雖即狀貌光澤若比團練李判¶官在世日月稍乆壽亦
不如副使與楊李三人禄¶秩區分矣二術士所言咸未
之信無以證焉是後¶李服古不過五日而逝誠大醉不
過數場也李尚<md:KR3l0014_SBCK_002-21a>¶書及諸從事驗其所説敬之如神時羅
郎中紹權¶赴任明州竇𢎞餘少卿(常之/子也)赴台州李公於
席上¶問台明二使君如何婁千寳曰竇使君必當再醉¶
望海亭羅使君此去便應求道四明山不遊塵世¶矣竇
少卿罷郡再之府庭是重醉也羅郎中遷於¶海島故以
<pb:KR3l0014_WYG_002-24b>
學道為名知其不還也李尚書歸義興¶未幾薨變是無
他拜也盧纁判官校理明年逝於宛¶陵使幕李服古判官
稍乆矣為少年也任轂判官¶纔為補闕休官歸圃是不
至朱紫也崔芻言郎中¶止於吳興郡李正範郎中止於
九江郡二侯皆自南<md:KR3l0014_SBCK_002-21b>¶宫止於名郡是乃禄秩相參獨楊損
尚書三十年¶來兩為給事再任京尹防禦三峰青州節
使年逾¶耳順官歴藩垣浙東同院諸公福壽悉不如也
皆¶依婁吕二生所説焉又杜勝給事在杭州之日問¶婁
<pb:KR3l0014_WYG_002-25a>
千寳曰勝為宰相之事何如曰如筮得震卦有¶聲而無
形也(周易卜得震卦如聞雷不/見其形凡事皆不成遂也)當此之時¶或隂人之所
譛也若領大鎮必憂悒成疾可以修¶禳之後杜公為度
支侍郎有直上之望草麻待宣¶府吏已上於杜公門搆
板屋將布沙堤忽有東門¶驃騎奏以小疵而承㫖以蔣
伸侍郎拜相杜出鎮<md:KR3l0014_SBCK_002-22a>¶天平憂悒不樂失其大望也乃歎
曰金華婁山人¶之言果應矣欲令招千寳元芳又曰婁
吕二生孤¶雲野鶴不知棲宿何處杜尚書尋亦薨于鄆
<pb:KR3l0014_WYG_002-25b>
州鐘¶離侑少詹昔嵗閒居東越覩斯異術每求之二生¶
不可得也雲谿子蓋自童騃之年知之方敢備録¶
　　　雲中命¶
明皇幸岷山百官皆竄辱積屍滿中原士族隨車¶駕也
伶官張野狐觱栗雷海清琵琶李龜年唱歌¶公孫大娘
舞劒初上自擊羯鼔而不好彈琴言其¶不俊也又寜王
吹簫薛王彈琵琶皆至精妙共為<md:KR3l0014_SBCK_002-22b>¶樂焉唯李龜年奔迫
江潭杜甫以詩贈之曰岐王¶宅裏尋常見崔九堂前幾
<pb:KR3l0014_WYG_002-26a>
度聞正值江南好風景¶落花時節又逢君龜年曾於湘
中採訪使筵上唱¶紅豆生南國秋來發幾枝贈君多綵
纈此物最相¶思又清風朗月苦相思蕩子從戎十載餘
征人去¶日殷勤囑歸雁來時數附書此詞皆王右丞所
製¶至今梨園唱焉歌闋合座莫不望行幸而慘然龜¶年
唱罷忽悶絶仆地以左耳㣲暖妻子未忍殯殮¶經四日
乃蘇曰我遇二妃令教侍女蘭苕唱祓禊¶畢放還且言
主人即復長安而有中興之主也謂<md:KR3l0014_SBCK_002-23a>¶龜年有何憂乎後
<pb:KR3l0014_WYG_002-26b>
李校書羣玉既解天禄之任而¶歸涔陽經湘中乗舟題
二妃廟詩二首曰小孤洲¶北浦雲邉二女明粧共儼然
野廟向江春寂寂古¶碑無字草芊芊東風近墓吹芳芷
落日深山哭杜¶䳌猶似含嚬望巡狩九疑如黛隔湘川
又黄陵廟¶前莎草春黄陵女兒茜裙新輕舟小檝唱歌
去水¶逺山長愁殺人後又題曰黄陵廟前春已空子規¶
滴血啼松風不知精爽落何處疑是行雲秋色中¶李君
自以第三篇春空便到秋色踟蹰欲改之乃¶有二女郎
<pb:KR3l0014_WYG_002-27a>
見曰兒是娥皇女英也二年後當與郎<md:KR3l0014_SBCK_002-23b>¶君為雲雨之遊
李君乃悉具所陳俄而影滅遂掌¶其神塑而去重涉湖
嶺至於潯陽潯陽太守段成¶式郎中素為詩酒之交具
述此事段公因戲之曰¶不知足下是虞舜之辟陽侯也
羣玉題詩後二年¶乃逝於洪井段乃為詩哭李四校書
曰酒裏詩中¶三十年縱横唐突世喧喧明時不作禰衡
死傲盡¶公卿歸九泉又曰曾話黄陵事今為白日催老
無¶男女累誰哭到泉臺
<pb:KR3l0014_WYG_002-27b>
　　　譚生刺¶
真娘者吳國之佳人也時人比於蘓小小死𦵏吳<md:KR3l0014_SBCK_002-24a>¶宫之
側行客感其華麗競為詩題於墓𣗳櫛比鱗¶臻有舉子
譚銖者吳門秀逸之士也因書絶句以¶貽後之來者覩
其題處經遊之者稍息筆矣詩曰¶虎丘山下塚纍纍松
柏蕭條盡可悲何事世人偏¶重色真娘墓上獨題詩¶
　　　𢎞農忿¶
東川處士栁全節習百家之言衣華陽鶴氅或呼¶為栁
<pb:KR3l0014_WYG_002-28a>
尊師又曰栁百經也有子棠應進士舉才思¶優贍見者
竒之龎嚴舍人睠眄諸歌姬方戲於堦¶問牆頭何人也
曰栁秀才也遽命姬者飾粧召栁<md:KR3l0014_SBCK_002-24b>¶秀才對觀之龐公曰
恐牆上逺見不得分明因請¶細而觀矚棠深恥之不辭
而去時裴諫議休相公¶因封事出漢州即棠舊知也聞
棠來且喜及晉謁¶則藍衫木簡而已裴公問其故對曰
名場孤寒虛¶擲光景欲求斗粟之養以成子道焉有宴
召馮戡¶胡據栁棠三舉士裴公於棠名下注曰此栁秀
<pb:KR3l0014_WYG_002-28b>
才¶已於鹽鐵承事不用屈私令棠見之葢惜其舉子¶也
栁棠之欲罷舉者為龎門之有失耳乃棄藍袍¶而歸舊
服非時請見司諫司諫慨然謂曰子年方¶少篇翰如流
不可𩦸垂長坂蘭謝深林況今急士<md:KR3l0014_SBCK_002-25a>¶之秋必能首送兼
與薦書開成二年上第後歸東¶川歴旬但於狹斜舊遊
之處不謁府主楊尚書汝¶士楊公謂諸賔曰每見報前
栁棠秀才多於妓家¶飲酒或三更至暮竟未相訪社日
必相召焉及召¶棠至已在醉鄉矣斟三器酒内一巨魚
<pb:KR3l0014_WYG_002-29a>
盃棠不即¶飲楊公乃誚曰文章謾道能吞鳯盃酒何曾
解喫¶魚今日梓州張社㑹應須遭這老尚書棠荅曰未¶
向燕臺逢厚禮幸因社會接餘歡一魚喫了終無¶恨鯤
化成鵬也不難初棠與馮戡爭先棠所頡頏¶及第後戡
與詩曰桃花浪裏成龍去竹葉山頭退<md:KR3l0014_SBCK_002-25b>¶鷁飛棠戡為友
甚善焉栁毎於東川席上狂縱日¶甚干忤楊公詩曰莫
言名位未相儔風月何曽阻¶獻酬前輩不須輕後輩靖
安今日在衡州靖安李¶宗閔尚書與楊公中外昆弟況
<pb:KR3l0014_WYG_002-29b>
有朗陵之分東川¶益怒為書讓其座主髙鍇侍郎曰栁
棠者兇悖嚚¶竪識者惡之狡過仲容才非夫子且膺門
之貴豈¶宜有此生乎小宗伯曰某濫司文柄以副懸旄
夙¶夜兢惶恐招訕謗是以搜求俊彦兾輔聰明不敢¶蔽
才與棠及第東川又書曰昔周公撻伯禽以戒¶成王也
昌邑殺王式(式昌邑/之師也)而怨霍光乎豈不由<md:KR3l0014_SBCK_002-26a>¶師傅之情爾
興亡之道孔子先推徳行然後文學¶焉吾師垂訓千古
不易前書云不敢蔽才何必一¶栁棠矣若以篇章取之
<pb:KR3l0014_WYG_002-30a>
寜失於何植王滌也髙公¶又復書曰唐堯之聖也不致
丹朱之賢宣尼之明¶也不免仲由之害如其可化安有
墜典伊祁九子¶盡可等於黄唐門人三千悉能繼於顔
閔若棠者¶自求瑕玷難以磨滅其所忤黷尊威亦予謬
舉之¶過也棠聞二公交讓不任憂惕又不敢逺申卑謝¶
遂之劔州王使君使君者善畫松竹狗兎以十五¶侯而
四郡守棠至聨夕而飲王君辭曰某以衰朽<md:KR3l0014_SBCK_002-26b>¶恐乖去就
小男忝趨文場不知許容侍座否老夫¶暫歸憩歇焉王
<pb:KR3l0014_WYG_002-30b>
氏之子洎醉輕易之甚棠呵之曰¶公稱舉人與棠分有
前後畫師之子安得無禮於¶先輩乎王氏乃自去其道
服空戴黄葛巾謂棠曰¶我大似賢尊尊師幸不喧&KR1196;耳
棠轉益怒叱咤而¶散栁生雖登科第始參越嶲軍事而
夭䘮且渤海¶髙公三牓一百二十人多平人得路若栁
棠者誠¶累恩門舉主昇平裴公曰人不易知乎¶
　　　賢君鑒¶
唐宣宗十二年前進士陳玩等三人應博學宏詞<md:KR3l0014_SBCK_002-27a>¶選所
<pb:KR3l0014_WYG_002-31a>
司考定名第及詩賦論進呈訖上於延英殿¶詔中書舍
人李播等對上曰凡考試之中重用字¶如何中書對曰
賦忌偏枯叢雜論忌褒貶是非詩¶忌縁題落韻(只如白/雲起封)
(中詩云封中/白雲起是也)其間重用文字¶乃是庶幾亦非常有例也
又曰孰詩重用字對曰¶錢起湘靈鼔瑟詩有二不字詩
曰善撫雲和瑟常¶聞帝子靈馮夷空自舞楚客不堪聽
逸韻諧金石¶清音發杳冥蒼梧來怨慕白芷動芳馨流
水傳湘¶浦悲風過洞庭曲終人不見江上數峯青上覽
<pb:KR3l0014_WYG_002-31b>
錢¶公此年宏詞詩曰其一種重用文字此詩似不及<md:KR3l0014_SBCK_002-27b>¶起
起則今之協律之字也合於匏革宫商即變鄭¶衛文奏
惟謝朓云洞庭張樂地瀟湘帝子遊雲去¶蒼梧野水還
江漢流此若比鼓瑟一篇摛藻妍華¶無以加其前進宏
詞詩重用字者登科更待明年考¶校起詩便付吏選¶
　　　澧陽讌¶
故荆州杜司空悰自忠武軍節度使出澧陽宏詞¶李宣
古者(李生會昌三年王/起侍即下上第)數陪遊宴每謔戲於¶其座或以
<pb:KR3l0014_WYG_002-32a>
鉛粉傅其面或以輕綃為其衣侮慢既¶深杜公不能容
忍使卧宣古於泥中欲辱之檟楚<md:KR3l0014_SBCK_002-28a>¶也長林公主聞之不
待穿履奔出而救之曰尚書¶不念諸子學文擬陪李秀
才硯席豈有飲筵而舉¶人細過待士如此異時那得平
陽之譽乎遂遣人¶扶起李秀才於東院以香水沐浴更
以新衣却赴¶中座貴主𫝊㫖京兆公請為詩兾彌縫也
李生得¶韻書之不勞思忖也詩曰(得髙/字)紅燈初上月輪
髙¶照見堂前萬朶桃觱栗調清銀字管琵琶聲亮紫¶檀
<pb:KR3l0014_WYG_002-32b>
槽能歌姹女顔如玉解飲蕭郎眼似刀爭奈夜¶深抛耍
令舞來按去使人勞杜公賞詩貺物十箱¶希無愧於一
醉也後二子裔休孺休皆以進士登<md:KR3l0014_SBCK_002-28b>¶科人謂之曰非其
母賢不成其子時澧州宴席酒¶糺崔雲娘者形貌瘦瘠
而戲調罰於衆賔兼恃歌¶聲自以為郢人之妙也李生
乃當筵一詠遂至鉗¶口又杜牧侍郎罷宣城幕經陜圻
有録事肥而且¶巨敏其言詞牧為詩以挫焉復州陸巖
夢桂州筵¶上贈胡予女一詩至今歡狎之所辭吟之篇
<pb:KR3l0014_WYG_002-33a>
無不¶低顔變色也李宣古贈崔雲娘何事最堪悲雲娘¶
只首竒瘦拳抛令急長嘴出歌遲只怕肩侵𩯭惟¶愁骨
透皮不須當戸立頭上有鍾馗杜紫㣲贈肥録事¶盤古
當時有遠孫尚令今日逞家門一車白<md:KR3l0014_SBCK_002-29a>¶土將泥項十幅
紅旗補破裩瓦官寺裏逢行蹟華¶嶽山前見掌痕不須
啼哭愁難嫁待與將書報樂¶坤陸君贈胡予女自道風
流不可攀那堪蹙頞更¶頺顔眼睛深却湘江水鼻孔髙
於華嶽山舞態固¶難居掌上歌聲應不遶梁間孟陽死
<pb:KR3l0014_WYG_002-33b>
後欲千載猶¶有佳人覓往還¶
　　　白馬吟¶
平曾以憑人傲物多犯諱忌竟没於縣曹知己歎¶其運
蹇也薛平僕射出鎮浙西投謁主禮稍薄曾¶留詩以諷
之曰梯山航海幾﨑嶇來謁金陵薛大<md:KR3l0014_SBCK_002-29b>¶夫髭髪&KR0390;時趨
劒㦸衣冠儼處拜冰壺誠知兩軸¶非珠玉深愧三縑䘏
旅途今日楚江風正好不須¶迴首望勾吳薛聞之曽將
出境遣吏追還縻留數¶日又獻縶白馬詩曰白馬披鬃
<pb:KR3l0014_WYG_002-34a>
練一團今朝被絆¶欲行難雪中放去空尋蹟月下牽來
只見鞍向北¶長鳴天外逺臨風斜控耳邉寒自知毛骨
還應異¶更請孫陽仔細㸔河東公覩詩曰若不留絆行
軒¶那得觀其毛骨遂以殊禮相待厚送篚賂餞行曾¶後
遊蜀川謁少師李固言相公在成都賔舘則李¶珪郎中
郭圓貟外陳㑹端公袁不約侍郎來擇書<md:KR3l0014_SBCK_002-30a>¶記薛重評事
皆逺從公可謂蓮幕之盛矣曾每與¶諸公評論則言笑
彌日侍於相公則輕佻無所畏¶怵遂獻雪山賦一首言
<pb:KR3l0014_WYG_002-34b>
雪山雖兹潔白之狀疊嶂¶攅峰夏日清寒而無草木華
茂為人採掇以李公¶罕作文章廢其庠序也相公讀賦
命推出曾曽不¶踰旬又獻鯸鮧魚賦言此魚觸物而怒
翻身上波¶為鵄鳶所獲奈魴鱮之何相公覽賦而笑曰
昔趙¶元淑之狂簡袁彦伯之機㨗無以過焉然愛其文¶
彩投贄者無以出於曾曾有過忤不至深罪矣乃¶知相
公之用心乎又作潼關賦而刺中朝此關倚<md:KR3l0014_SBCK_002-30b>¶太華瞰黄
河雖來往攸同而歡有異也乃與賈島¶齊譴為時所忽
<pb:KR3l0014_WYG_002-35a>
至於潦倒誠可惜哉後温庭筠為¶賦亦譏刺少𩔖於平
賈而謫方城尉乃詩曰侯印不¶能封李廣别人丘隴似天
山舉子紀唐夫有詩送¶之時温庭筠作尉紀唐夫得名
葢因文而致也詩¶曰何事明時泣玉頻長安不見杏園
春鳯凰詔下¶雖霑命鸚鵡才髙却累身且飲緑醽消積
恨莫辭¶黄綬拂行塵方城若比長沙遠猶隔千山與萬
津¶
　　　中山悔
<pb:KR3l0014_WYG_002-35b>
襄陽牛相公赴舉之秋每為同袍見忽及至昇超<md:KR3l0014_SBCK_002-31a>¶諸公
悉不如也嘗投贄於劉補闕禹錫對客展卷¶飛筆塗竄
其文且曰必先輩未期至矣然物謝礲¶礪終為怏怏歴
三十餘嵗劉轉汝州隴西公鎮漢¶南枉道駐旌旄信宿
酒酣直筆以詩喻之劉公承¶詩意方悟往年改張牛公
文卷因誡子弟咸元承¶雍等曰吾立成人之志豈料為
非況漢上尚書高¶識達量罕有其比昔主父偃家為孫
𢎞所夷嵇叔¶夜身死鍾㑹之口是以魏武誡其子云吾
<pb:KR3l0014_WYG_002-36a>
大忿怒¶小過失慎勿學焉汝輩修進守中為上也席上
贈¶汝州劉中丞襄州節度牛僧孺詩曰粉署為郎四<md:KR3l0014_SBCK_002-31b>¶十
春今來名輩更無人休論世上升沈事且鬬罇¶前見在
身珠玉會應成咳唾山川猶覺露精神莫¶嫌恃酒輕言
語曾把文章謁後塵奉和牛尚書汝¶州刺史劉禹錫昔
年曾忝漢朝臣晚嵗空餘老病¶身初見相如成賦日後
為丞相掃門人追思往事¶咨嗟乆幸喜清光語笑頻猶
有當時舊冠劔待公¶三日拂埃塵牛公吟和詩前意稍
<pb:KR3l0014_WYG_002-36b>
解曰三日之事¶何敢當焉(宰相三朝後主印/可以升降百司也)於是移宴
竟夕方整¶前驅也中山公謂諸賔友曰予昔與權丞相
徳輿¶庾詞同舍郎莫之會也(庾詞𨼆語/時人罕知)與韓退之愈優<md:KR3l0014_SBCK_002-32a>¶劣人物兩浙袁給事同肩與李表臣程突梯而侮¶李兵
部紳與栁子厚宗元評修國史而薄侍郎衮¶與吕光化
論制誥而鄙席舍人䕫余二十八年在¶外五為刺史(言/遵)
(道路知蘓/杭五郡)而不復親臺省以此將¶知清途隔絶其自取
乎或有淡薄相於緘翰莽鹵¶者每吟張博士籍詩云新
<pb:KR3l0014_WYG_002-37a>
酒欲開期好客朝衣暫¶脱見閒身對花木則吟王右丞
詩云興闌啼鳥換¶坐乆落花多則幽居之趣少安乎余
友稀舊人苦¶為異代近日為文都不愜意洛中白二十居
易苦好¶余秋水詠曰東屯滄海闊南壤洞庭寛又石頭
城<md:KR3l0014_SBCK_002-32b>¶下作云山連故國周遭在潮打空城寂寞迴余自¶知
不及蘓州韋十九郎中應物詩曰春潮帶雨晚¶來急野
渡無人舟自横嘗過洞庭雖為一篇靜思¶杜貟外甫落
句云年去年來洞庭上白蘋愁殺白¶頭人鄙夫之言有
<pb:KR3l0014_WYG_002-37b>
愧於杜公也楊虞卿校書過華¶山詩曰河勢崑崙遠山
形菡萏秋此句實為佳對¶又皇甫博士湜鶴處雞羣賦
云若李君之在邊非¶賢莫並如屈原之相楚唯我獨醒
然二君矜衒俱¶為朝野之絶倫余亦昔時直氣難以為
制因作一¶口號贈歌人米嘉榮曰唱得梁州意外聲舊
人唯<md:KR3l0014_SBCK_002-33a>¶有米嘉榮近來年少輕前輩好染髭鬚事後生夫¶
人遊尊貴之門常須慎酒昔赴吳臺揚州大司馬¶杜公
鴻漸為余開宴沉醉歸驛亭稍醒見二女子¶在旁驚非
<pb:KR3l0014_WYG_002-38a>
我有也乃曰郎中席上與司空詩特令¶二樂伎侍寢且
醉中之作都不記憶明旦修狀啓¶陳謝杜公亦優容之
何施面目也余以郎署州牧輕¶忤三司豈不過哉詩曰髙
髻雲鬟宫様妝春風一¶曲杜韋娘司空見慣尋常事斷
盡蘓州刺史腸中¶山劉公(後以太子校書尚書/令呼為劉州牧也)曰頃在
夔州少逢賔¶客縱有停舟相訪不可乆留乃獨吟曰巴
人淚逐<md:KR3l0014_SBCK_002-33b>¶猿聲落蜀客舟從鳥道來忽得京洛故人書題
對¶之零涕又曰浮生誰至百年倐爾衰暮富貴窮愁¶實
<pb:KR3l0014_WYG_002-38b>
其常分胡為嗟惋焉¶
　　　贊皇勲(朱崖太尉/¶之封也)
石雄僕射初與康詵同為徐州王侍郎智興首校¶王公
忌二人驍勇奏守本官雄則許州司馬也尋¶授石州刺
史有李𢎞約者以石使君許下之日曾¶負𢎞約資貨累
自窘索後詣石州求其本物既入¶石州境𢎞約遲疑恐
石君怒遇里有神祠祈饗皆¶謂其靈𢎞約乃號啓於神
之祝父子俱稱神下索<md:KR3l0014_SBCK_002-34a>¶紙筆命𢎞約書之約又不識文
<pb:KR3l0014_WYG_002-39a>
字求得村童口占¶之曰石使君此去當有重臣抽擢而
立武功合為¶河陽鳯翔節度復有一官失望所以此事
須閟宻¶不令異耳聞之𢎞約以巫祝之言先白石君石君
相¶見甚悦㝷潞州劉從諫背叛朝廷議欲討伐賛皇¶時
為上宰乃用雄為將雄奮武奪得天井關後其¶劉振又
破黒山諸蕃部落走南單于迎公主歸國¶皆雄之展效
也然是鷹犬之功非良宰不能驅馳¶者及李公以太子
少保分洛石僕射詣中書論官¶曰雄立天井闗及黒山
<pb:KR3l0014_WYG_002-39b>
之功以兩地之勞更希一<md:KR3l0014_SBCK_002-34b>¶鎮養老相府曰僕射潞州之
功國家以酬河陽節¶度使西塞之績又拜鳯翔在兩鎮
之重豈不為酬¶賞也石乃復為左右統軍不愜其望悉
如巫者之¶言焉太尉相公洎謫潮州有客復陳石僕射
神祠¶之驗明其盛衰有數稍抑其噎鬱乎再貶朱崖道¶
中詩曰十年紫殿掌鴻鈞出入三朝一品身文帝¶寵深
陪雉尾武皇恩重宴龍津黒山永破和親國¶烏嶺全坑
跋扈臣自是功髙臨盡處禍來名滅不¶由人又登崖州
<pb:KR3l0014_WYG_002-40a>
城樓曰獨上髙樓望帝京鳥飛猶¶是半年程青山欲似
留人住百匝千遭遶郡城先<md:KR3l0014_SBCK_002-35a>¶是韋相公執誼得罪薨變
於此今朱崖有韋公山¶栁宗元員外與韋丞相有齠年
之好三致書與廣¶州趙尚書宗儒相公勸表雪韋公之
罪始詔歸𦵏¶京兆至今山名不革矣賛皇感其逺謫不
還為文¶以祭曰維大中年月日趙郡李徳裕謹以蔬醴之
奠¶敬祭於故相國韋公僕射之靈嗚呼皇道咸寜藉¶乎
賢相徳邁臯陶功宣吕尚文學世推智謀神貺¶一遘讒
<pb:KR3l0014_WYG_002-40b>
嫉逺投荒障地雖厚兮不察天其髙兮不¶諒野掇澗蘋
思違秬鬯信成禍深業崇身喪某亦¶竄蹟南陬從公舊
丘永泯軒裳之願長為猿鶴之<md:KR3l0014_SBCK_002-35b>¶愁嘻吁絶域寤寐西周
儻知公者惻公非罪不知¶我者謂我何求其心若水其
死若休臨風敬弔願¶與神遊嗚呼云云或問贊皇公之
秉鈞衡也毁譽¶無如之何削禍亂之階闢孤寒之路好竒
而不奢好¶學而不倦勲業素髙瑕疵不顧是以結怨豪
門取¶尤羣彦(光福王起侍郎自長慶三年知舉後二十/¶一嵗復為僕射武皇朝猶主國凡有親戚)
<pb:KR3l0014_WYG_002-41a>
(在朝者不得應舉逺人/得路皆相賀慶而已)後之文場困辱者若周人¶之思
鄉焉皆曰八百孤寒齊下淚一時迴首望崖¶州¶
　　　南黔南<md:KR3l0014_SBCK_002-36a>¶南中丞卓吳楚遊學十餘年衣布縷乗牝衛薄遊¶上蔡
蔡牧待之似厚而為客吏難阻每宴集令召¶則云南秀
才自以衣冠不整稱疾不赴南生羇旅¶窮愁似無容足
之地唯城南鬻飯老嫗待之無厭¶色後十七年為蔡牧
到郡乃曰古人一飯之恩必¶報眦睚之怨必酬吾雖位
<pb:KR3l0014_WYG_002-41b>
微幸當斯日也遂戮仇¶吏而奠飯嫗焉轉黔南經略使
大更風俗凡是溪¶塢呼吸文字皆同秦漢之音甚有聲
譽先栁子厚¶在栁州吕衡州温嘲謔之曰栁州栁刺史
種栁栁¶江邉栁館依然在千株栁拂天至南公至黔南
又<md:KR3l0014_SBCK_002-36b>¶以故人嘲曰黔南南太守南郡在雲南閒向南亭¶醉
南風變俗談譔駮史三十卷與馬史殊貫班書¶小異三
國二晉已下之文多被攻難每於朝野搉¶論莫能屈之
者乎唯呉武陵郎中劉軻侍御俱服¶其才識也初為拾
<pb:KR3l0014_WYG_002-42a>
遺與崔詹事黯因諫諍出宰崔¶為支江令南為松滋令
二諫垣公矯翼翩翩無所¶羈束雙名並扇二邑綏然公
府常為髙榻相待南¶公猶贈副戎等詩曰翺翔曾在玉
京天墮落江南¶路幾千從事不須輕縣宰滿身猶帶御
爐煙¶
　
　
　
<pb:KR3l0014_WYG_002-42b>
　
　
　
　
　
　
　
　雲谿友議卷中
¶
<md:KR3l0014_SBCK_003-1a>¶
<pb:KR3l0014_WYG_003-1a>
欽定四庫全書
　雲谿友議卷下¶　　　　　　唐　范攄　撰
　　和戎諷　　　　　　　去山泰
　　因嫌進　　　　　　　訊岳靈¶
　　沈母議　　　　　　　龜長證
　　祝墳應　　　　　　　郭僕竒¶
　　名義士　　　　　　　江客仁
　　艶陽詞　　　　　　　温裴黜
<pb:KR3l0014_WYG_003-1b>
　　瑯琊忤　　　　　　　巢燕詞
　　題紅怨　　　　　　　羡門逺¶
　　金仙指　　　　　　　蜀僧喻
　　雜嘲戱　　　　　　　窺衣帷¶
　　閨婦歌¶
　　　和戎諷¶
憲宗皇帝朝以北師頻侵邊境大臣奏議古者和¶親之
有五利而日無千金之費上曰比聞有一卿<md:KR3l0014_SBCK_003-1b>¶能為詩而
<pb:KR3l0014_WYG_003-2a>
姓氏稍僻是誰宰相對曰恐是包子虛¶冷朝陽皆不是
也上遂吟曰山上青松陌上塵雲¶泥豈合得相親世路
盡嫌良馬瘦唯君不棄臥龍¶貧千金未必能移姓一諾
従來許殺身莫道書生¶無感激寸心還是報恩人侍臣
對曰此是戎昱詩¶也京兆尹李鑾擬以女嫁昱令改其
姓昱固辭焉¶上恱曰朕又記得詠史一篇此人若在便
與朗州¶刺史武陵桃源足稱詩人之興詠聖㫖如此稠
疊¶士林之榮也其詠史詩云漢家青史内計拙是和¶親
<pb:KR3l0014_WYG_003-2b>
社稷依明主安危託婦人豈能將玉貌便欲静<md:KR3l0014_SBCK_003-2a>¶邉塵地
下千年骨誰為輔佐臣上笑曰魏絳之功¶何其懦也大
臣公卿遂息和戎之論矣文宗武宗¶之代舉子亦有斯
詠果毅者佳焉有項斯作長安¶退將詩曰塞外衝沙損
眼明歸來養疾臥秦城上¶髙樓閣看星座着白衣裳把
劒行常說老身思鬬¶將㝡憐無事削蕃營翠蛾紅臉
和回鶻惆悵中原¶不用兵蘇郁曰闗月夜懸青塜鏡塞
雲秋薄漢宫¶羅君王莫信和親策隙末烽塵轉更多
<pb:KR3l0014_WYG_003-3a>
　　　去山泰¶
宋言端公近十舉而名未播大中十一年將取府<md:KR3l0014_SBCK_003-2b>¶解言
本名嶽因晝寢似有人報云宋二郎秀才若¶頭上戴山
無因成名但去其山自當通泰覺來便¶思去之不可名
獄遂去二犬乃改為言及就府試¶馮涯侍郎作掾而為
試官以解首送言也時京兆¶尹張大夫毅夫以馮叅軍
解送舉人有私奏譴澧¶州司戶再試退解頭宋言為第
六十五人知聞來¶唁宋曰來春之事甘已叅差李播舍
<pb:KR3l0014_WYG_003-3b>
人放牓以言¶為第四人及第言感恩㝡深而為望外也
乃服馮涯¶知人尋亦獲雪¶
　　　因嫌進<md:KR3l0014_SBCK_003-3a>¶安邑李相公吉甫初自省郎為信州刺史時呉武¶陵郎
中貴溪人也將欲赴舉以哀情告於州牧而¶遺五布三
帛矣呉嫌輕鮮以書讓焉其詞唐突不¶存桑梓之分乃
非其禮正郎微誚焉贊皇母氏諫¶曰小兒方求成人何
得與舉子相忤遂與米二百¶斛趙郡果為宰輔竟釋其憾
<pb:KR3l0014_WYG_003-4a>
焉元和二年崔侍郎邠¶重知貢舉酷搜江湖之士初春
將放二十七人及¶第潜持名來呈相府才見首座李公
公問呉武陵¶及第否主司恐是舊知遽言呉武陵及第
也其牓¶尚在懐袖忽報中使宣口敇且揖禮部従容遂
注<md:KR3l0014_SBCK_003-3b>¶武陵姓字呈上李公公謂曰吳武陵至是麤人何¶以
當其科第禮部曰呉武陵徳行雖即未聞文筆¶乃堪採
錄名已上牓不可却焉相府不能因私訕¶士唯唯而従
呉君不附國庠名第在於牓末是日¶既集省門試謂同
<pb:KR3l0014_WYG_003-4b>
年曰不期崔侍郎今年倒挂牓¶也觀者皆訝焉¶
　　　訊岳靈¶
樂坤員外素名沖出入文塲多蹇元和十二年而¶起歸
耕之思乃辭知己東邁夜禱華岳廟䖍心啓¶祝願知昇
黜之分止此一宵如可求名者則重適<md:KR3l0014_SBCK_003-4a>¶闗城如不可則
無由再窺仙掌矣中夜忽夢一青¶綬人檢簿書報云來
年有樂坤及第坤名已到冥¶簿不見樂沖也沖遂改為
坤果如其說春闈後經¶岳祈謝又祝官職於主簿夢中
<pb:KR3l0014_WYG_003-5a>
稱官歴四資郡守¶而已乃終於郢州神其靈哉¶
　　　沈母議¶
潞州沈尚書詢宣宗九載主春闈將欲放牓其母¶郡君
夫人曰吾見近日崔李侍郎皆與宗盟及第¶似無一家
之謗汝叨此事家門之慶也於諸葉中¶擬放誰也(呉興/沈氏)
(相見問葉/不問房)詢曰莫先沈光也太夫<md:KR3l0014_SBCK_003-4b>¶人曰沈光早有聲價
沈擢次之二子科名不必在¶汝自有他人與之吾以沈
儋孤單鮮有知者汝其¶不愍孰能見哀詢不敢違慈母
<pb:KR3l0014_WYG_003-5b>
之命遂放儋第焉¶光後果昇上第擢奏芸閣従事三湘
太夫人之朗¶悟儋尤深感激焉¶
　　　龜長證¶
左傳稱筮短龜長知㓙襲吉易經周魯上聖龜亦¶備在
典彛後之學者隨應而術之李相公回以舊¶名𨇠累舉
未捷嘗之洛橋有二術士一者筮一者¶能龜乃先訪筮
者曰某欲改名赴舉如之何筮者<md:KR3l0014_SBCK_003-5a>¶曰改名其善乎不改
終不成事也又訪龜者鄒生¶生曰君子此行慎勿易名
<pb:KR3l0014_WYG_003-6a>
名將逺布矣然則成遂¶之後二十年間名字終當改矣
今則已應𤣥象異¶時方測余言將行又戒之曰郎君必
策榮名後當¶重士接誘後來勿以白衣為隙他年必為
深釁矣¶淮南従事力薦畢丞相諴後又舉趙渭南嘏李
公¶長慶二年及第至武宗登極與上同名始改為回¶(従/辛)
(丑至庚申/二十年矣)乃曰筮短龜長鄒生之言中矣李公¶既為丞
郎永興魏相公謩為給事因省會謂李公¶曰昔求府解
侍郎為試官送一百二人獨小生不<md:KR3l0014_SBCK_003-5b>¶䝉一解今日還忝
<pb:KR3l0014_WYG_003-6b>
金章厠諸公之列也合坐皆驚¶此說欲其遜容李公曰
如今脫却紫衫稱魏秀才¶僕為試官依前不送公公何
得以舊事相讓耶李¶乃尋秉獨坐之權三臺肅畏而陞
相府至今少臺¶官之直拜也後三五年間魏公亦自同
州入相寔¶繼文貞之諫宣皇之代而致清平乃李丞相
有九¶江之除續有臨川之出䟦渉江湖喟然歎曰洛橋¶
先生之誡吾自取尤然亦命之故定也¶
　　　祝墳應
<pb:KR3l0014_WYG_003-7a>
列子終於鄭今墓在郊藪謂賢者之跡而或禁其<md:KR3l0014_SBCK_003-6a>¶樵採
焉里有胡生者性落拓家貧少為洗鏡鉸釘¶之業倐遇
甘菓名茶羙醖輒祭於列禦㓂之祠壟¶以求聰慧而思
學道歴稔忽夢一人刀劃其腹開¶以一卷書置之於心
腑及睡覺而吟詠之句皆綺¶羙之詞所得不由於師友
也既成卷軸尚不棄於¶猥賤之事真𨼆者之風逺近號
為胡釘鉸太守名¶流皆仰矚之而門多長者或有遺賂
必見拒也或¶持茶酒而來則忻然接奉其文略記數篇
<pb:KR3l0014_WYG_003-7b>
資其異¶論耳喜圃田韓少府見訪一首忽聞梅福來相
訪¶笑着荷衣出草堂兒童不慣見車馬争入蘆花深<md:KR3l0014_SBCK_003-6b>¶處
藏又觀鄭州崔郎中諸妓繡様曰日暮堂前花¶蘂嬌争
拈小筆上床描繡成安向春園裏引得黄¶鶯下栁條咏江
際小兒垂釣曰蓬頭稚子學垂綸側¶坐莓苔草映身路
人借問遙招手恐畏魚驚不應¶人¶
　　　郭僕竒¶
咸陽郭氏者殷富之室也僕媵甚衆其間有一蒼¶頭名
<pb:KR3l0014_WYG_003-8a>
曰捧劒不事音樂常以望水翫雲不遵驅策¶每遭鞭捶
終所見違一旦忽題一篇章其主益怒¶詩曰青鳥銜葡
萄飛上金井欄美人恐驚去不敢<md:KR3l0014_SBCK_003-7a>¶卷簾看儒士聞而競
觀之以為協律之詞其主稍¶容焉又題後堂牡丹花曰
一種芳菲出後庭却輸¶桃李得佳名誰能為向夫人說
従此移根近太清¶捧劒私啓賓客曰願作逺方之鬼恥
為愚俗蒼頭¶其後將竄復留詩曰珍重郭四郎臨行不
得别曉¶漏動離心輕車冒寒雪欲出主人門零涕暗嗚
<pb:KR3l0014_WYG_003-8b>
咽¶萬里隔闗山一心思漢月京兆全曙司録嘗述此¶事
於王祝李磎二郎中并進士韓銖鄭嵩等也¶
　　　名義士¶
廖有方校書元和十年失意後遊蜀至寳雞西界<md:KR3l0014_SBCK_003-7b>¶館&KR0590;
一旅逝之人天下譽為君子之道也書板為¶之記云余
元和乙未嵗落第西征適此公署聞呻¶吟之聲濳聽而
微惙也乃於暗室之内見一貧病¶兒郎問其疾苦行止
强而對曰辛勤數舉未遇知¶音眄睐叩頭久而復語唯
<pb:KR3l0014_WYG_003-9a>
以殘骸相託餘不能言¶擬求救療是人俄忽而逝余遂
賤鬻所乗鞍馬於¶村豪備棺瘞之禮恨不知其姓字茍
為金門同人¶臨歧悽斷復為銘曰嗟君沒世委空囊幾
度勞心¶翰墨場半面為君申一慟不知何處是家鄉廖
君¶自西蜀取東川路還至靈合驛驛將迎歸私第及<md:KR3l0014_SBCK_003-8a>¶見
其妻素衣再拜嗚咽情不可任徘徊設辭有同¶親懿淹
留半月僕馬皆飫啜熊鹿之珍極賔主之¶分有方不測
何縁如此悚惕尤甚臨别其妻又至¶相别悲啼又贈賮
<pb:KR3l0014_WYG_003-9b>
繒錦一䭾其價直數百千驛將¶曰郎君今春所埋胡綰
秀才即某妻室之季兄也¶始知亡者姓字復叙平生之
弔所遺之物終不納¶焉少婦及夫堅意拜上有方又曰
僕為男子粗察¶古今偶然葬一同流不可當兹厚惠遂
促轡而前¶驛將奔騎而送逾一驛尚未分離廖君不顧
其物¶驛將竟不挈還執袂各恨東西物乃棄於林野鄉<md:KR3l0014_SBCK_003-8b>¶老以義事申州州以表奏中朝其時文武宰寮願¶識有
方共為導引明年李侍郎逢吉放有方及第¶改名游卿
<pb:KR3l0014_WYG_003-10a>
聲動華夏皇唐之義士也其主驛戴克¶勤堂牒本道節
度甄昇至於極職克勤名義與廖¶君同述焉¶
　　　江客仁¶
李博士渉諫議渤海之兄嘗適九江看牧弟臨袂¶凡有
囊装悉分匡廬𨼆士(荷戴山/人芳也)唯書籍薪米存¶焉至浣口
之西忽逢大風鼓其征帆數十人皆馳¶兵仗而問是何
人従者曰李博士船也其間豪首<md:KR3l0014_SBCK_003-9a>¶曰若是李渉博士吾
輩不須剽他金帛自聞詩名¶日久但希一篇金帛非貴
<pb:KR3l0014_WYG_003-10b>
也李乃贈一絶句豪首¶餞賂且厚李亦不敢却而覩斯
人神情復異而義氣¶備焉因與淮揚佛寺之期而懐陸
機之薦也李¶君及至揚州遍歴諸寺遇一女子拜泣自
謂宋態¶也宋態者故呉興劉員外愛姬也(劉全/白也)劉李有
昔¶年之分因有詩贈曰嘗憶雲仙至小時芙蓉頭上¶綰
青絲當時驚覺髙唐夢唯有如今宋玉知又曰¶陵陽夜
醼使君筵解語花枝在眼前自従明月西¶沉海不見姮
娥二十年李君歎曰不見豪首而逢<md:KR3l0014_SBCK_003-9b>¶宋態成終身之喜
<pb:KR3l0014_WYG_003-11a>
恨無言於知舊歟(李博士竒義且/多注不盡録爾)¶後番禺舉子李彚征
客遊於閩越馳車至循州¶冒雨水求宿田翁指韋氏之
莊居韋氏乃杖屨迎¶賔年已八十有餘自稱曰野人韋
思明幸獲祇奉¶與李生談論或文或史淹留累夕彚征
善談而不¶能屈也對酒徴古今及詩語韋叟吟曰長安
輕薄¶兒白馬黄金羈以彚征年少而事輕肥故也李生¶
還令云昨日羙少年今日成老醜韋乃喟然歎曰¶老其
醜矣少壯所嗤至客改令不離舊意曰白髪¶有前後青
<pb:KR3l0014_WYG_003-11b>
山無古今韋微笑曰白髪不逺於秀才<md:KR3l0014_SBCK_003-10a>¶何忽於老夫耶
叟復還令曰此翁頭白真可憐惜¶伊紅顔羙少年於是
共論數十家歌詩次第及李¶渉絶句主人似酷稱善矣
彚征遂吟曰逺别秦城¶萬里遊亂山髙下出商州闗門
不鏁寒溪水一夜¶潺湲送客愁又曰華表千年一鶴歸
丹砂為頂雪¶為衣泠泠仙語人聽盡却向五雲翻翅飛
思明復¶吟二篇曰因韓為趙兩遊秦十月氷霜渡孟津
縦¶使雞鳴見闗吏不知余也是何人又曰滕王閣上¶唱
<pb:KR3l0014_WYG_003-12a>
伊州二十年前向此遊半是半非君莫問西山¶長在水
長流李生重詠贈豪客詩韋叟愀然變色<md:KR3l0014_SBCK_003-10b>¶曰老身弱齡
不肖遊浪江湖交結奸徒為不平之¶事後遇李渉博士
䝉簡此詩因而跮跡李公待愚¶擬陸士衡之薦戴若思
共主晉室中心藏焉逺𨼆¶羅浮山經于一紀李既云亡
不復再遊秦楚追惋¶今昔因乃澘然或持觴而酹反袂
而歌云春雨蕭¶蕭江上村五陵豪客夜知聞他時不用
相廻避世¶上如今半是君雲谿子以劉向所謂傳聞不
<pb:KR3l0014_WYG_003-12b>
如親¶聞親聞不如親見也乾符己丒嵗客于霅川值李¶
生細述其事彚征於韋叟之居觀李博士手翰兾¶余導
於文林且思明感知從善豈謝古人乎<md:KR3l0014_SBCK_003-11a>¶　　　艶陽詞¶
安人元相國應制科之選歴天禄畿尉則聞西蜀¶樂藉
有薛濤者能篇詠饒詞辯常悄悒於懐抱也¶及為監察
求使劒門以御史推鞫難得見焉及就¶除拾遺府公嚴
司空綬知微之之欲每遣薛氏往¶焉臨途訣别不敢挈
<pb:KR3l0014_WYG_003-13a>
行洎登翰林以詩寄曰錦江¶滑膩蛾眉秀化出文君及
薛濤言語巧偷鸚鵡舌¶文章分得鳳凰毛紛紛詞客皆
停筆箇箇君侯欲¶夢刀别後相思隔煙水菖蒲花發五
雲髙元公既¶在中書論與裴晉公度子弟譔及第議出
同州(詔云<md:KR3l0014_SBCK_003-11b>¶裴度立蔡上之功/元稹有嚚褰之過也)乃亷問淛東别濤已逾十
載¶方擬馳使往蜀取濤乃有俳優周季南季崇及妻¶劉
采春自淮甸而來善弄陸參軍歌聲徹雲篇韻¶雖不及
濤容華莫之比也元公似忘薛濤而贈采¶春詩曰新粧
<pb:KR3l0014_WYG_003-13b>
巧様畫雙蛾幔裹恒州透額羅正面¶偷輪光滑笏緩行
輕踏皺文靴言詞雅措風流足¶舉止低廻秀媚多更有
惱人膓斷處𨕖詞能唱望¶夫歌望夫歌者即囉嗊之曲
也(金陵有囉嗊樓/即陳後主所建)采¶春所唱一百二十首皆當代才子
所作其詞五六¶七言皆可和者詞云不喜秦淮水生憎
江上船載<md:KR3l0014_SBCK_003-12a>¶兒夫聓去經嵗又經年(一/)借問東園栁枯來
得幾¶年自無枝葉分莫怨太陽偏(二/)莫作商人婦金釵¶
當卜錢朝朝江口望錯認幾人船(三/)那年離别日¶只道
<pb:KR3l0014_WYG_003-14a>
往桐廬桐廬人不見今得廣州書(四/)昨日勝¶今日今年
老去年黄河清有日白髪黒無縁(五/)悶¶向江頭採白蘋
嘗隨女伴祭江神衆中羞不分明¶語暗擲金釵卜逺人
(六/)昨夜北風寒牽船浦裏安¶潮來打纜斷搖㯭始知難
(七/)采春一唱是曲閨婦¶行人莫不漣泣且以藁砧尚在
不可奪焉元公求¶在淛江七年因醉題東武亭(此亭宋/武帝所)
(製壯麗天/下莫比也)詩<md:KR3l0014_SBCK_003-12b>¶曰役役閒人事紛紛碎簿書功夫兩衙盡
留滯七¶年餘病痛梅天發親情海岸踈因循未歸得不
<pb:KR3l0014_WYG_003-14b>
是¶戀鱸魚盧侍御簡求戱曰丞相雖不戀鱸魚乃戀¶誰
耶初娶京兆韋氏字蕙藂官未達而苦貧繼室¶河東裴
氏字柔之二夫人俱有才思時彦以為嘉¶偶初韋蕙藂
逝不勝其悲(韓侍郎/作墓銘)為詩悼之曰謝¶家㝡小偏憐女嫁
與黔婁百事乖顧我無衣搜畫¶篋泥他沽酒拔金釵野
&KR0188;充膳甘長藿落葉添薪¶仰古槐今日贈錢過百萬為
君營奠復營齋又云¶曾經滄海難為水除却巫山不是
雲復自會稽拜<md:KR3l0014_SBCK_003-13a>¶尚書右丞到京未逾月出鎮武昌(武昌/建節)
<pb:KR3l0014_WYG_003-15a>
(李相牛相/元相比也)¶是時中門外構緹幕候天使送節次忽聞宅
内慟¶哭侍者曰夫人也乃傳問旌鉞將至何長慟焉裴¶
氏曰嵗杪到家鄉先春又赴任親情半未相見所¶以如
此立贈柔之詩曰窮冬到鄉國正嵗别京華¶自恨風塵
眼常看逺地花碧幢還照曜紅粉莫咨¶嗟嫁得浮雲壻
相隨即是家裴柔之答曰侯門初¶擁節御苑栁絲新不
是悲殊命唯愁别是親黄鶯¶遷古木珠履徙清塵想到
千山外滄江正暮春元¶公與柔之琴瑟相和亦房帷之
<pb:KR3l0014_WYG_003-15b>
美也余故編録之<md:KR3l0014_SBCK_003-13b>¶　　　温裴黜¶
裴郎中諴晉國公次弟子也足情調善談諧舉子¶温歧
為友好作歌曲迄今飲席多是其詞焉裴君¶既入臺而
為三院所謔曰能為滛艶之歌有異清¶潔之士也裴君
南歌子詞云不是㕑中丳争知炙¶裏心井邊銀釧落輾
轉恨還深又曰不信長相憶¶擡頭問取天風吹荷葉動
無夜不搖蓮又曰簳䗶¶為紅燭情知不自由細絲斜結
<pb:KR3l0014_WYG_003-16a>
網争奈眼相鈎二¶人又為新添聲楊栁枝詞飲筵競唱
其詞而打令¶也詞云思量大是惡因縁只得相看不得
憐願作<md:KR3l0014_SBCK_003-14a>¶琵琶槽那畔美人長抱在胷前又曰獨房蓮子
沒¶人看偷折蓮時命也𢬵若有所由來借問但道偷¶蓮
是下官温歧曰一尺深紅朦麴塵舊物天生如¶此新合
懽桃核終堪恨裏許元來别有人又曰井¶底㸃燈深燭
伊共郎長行莫圍碁玲瓏骰子安紅¶豆入骨相思知不
知湖州崔郎中芻言初為越副¶戎宴席中有周徳華徳
<pb:KR3l0014_WYG_003-16b>
華者乃劉采春女也雖囉¶嗊之歌不及其母而楊栁枝
詞采春難及崔副車¶寵愛之異將至京洛後豪門女弟
子従其學者衆¶矣温裴所稱歌曲請徳華一陳音韻以
為浮艶之<md:KR3l0014_SBCK_003-14b>¶羙徳華終不取焉二君深有愧色所唱者七
八篇¶乃近日名流之詠也滕邁郎中一首三條陌上拂¶
金羈萬里橋邊映酒旗此日令人腸欲斷不堪將¶入笛
中吹賀知章祕監一首碧玉装成一樹髙萬¶條垂下緑
絲絛不知細葉誰裁出二月春風似剪¶刀楊巨源員外
<pb:KR3l0014_WYG_003-17a>
一首江邊楊栁麴塵絲立馬憑君¶折一枝唯有春風㝡
相惜殷懃更向手中吹劉禹¶錫尚書一首春江一曲栁
千條二十年前舊板橋¶曾與羙人橋上别恨無消息至
今朝韓琮舍人二¶首枝鬬芳腰葉鬬眉春来無處不如
絲㶚陵原上<md:KR3l0014_SBCK_003-15a>¶多離别少有長條拂地垂又曰梁苑隋堤
事已空¶萬條猶舞舊春風那堪更想千年後誰見楊花
入¶漢宫雲谿子曰漢署有艶歌行匪為桑間濮上之¶音
也偕以雪月松竹雜詠楊栁枝詞作者雖多鮮¶覩其妙
<pb:KR3l0014_WYG_003-17b>
杜牧舍人云巫娥廟裏低含雨宋玉堂前¶斜帶風滕郎
中又云陶令門前罥接離亞夫營裏¶拂朱旗但不言楊
栁二字㝡為妙也是以姚合郎¶中苦吟道傍亭子詩云
南陌遊人回首去東林道¶者杖藜歸不謂亭稱竒矣¶
　　　瑯琊忤<md:KR3l0014_SBCK_003-15b>¶王建校書為渭南尉作宫詞元丞相亦有此句河¶南渭
南合成二首矣時謂長孫翺朱慶餘各有一¶篇茍為當
矣長孫詞曰一道甘泉接御溝上皇行¶處不曾秋誰言
<pb:KR3l0014_WYG_003-18a>
水是無情物也到宫前咽不流朱¶君詞曰寂寂花時閉
院門羙人相對泣瓊軒含情¶欲說宫中事鸚鵡前頭不
敢言元公以諱秀明經¶制策入仕(秀字子芝為魯山令/政有能名顔真卿為)
(碑文號曰/元魯山也)其一篇¶自述云延英引對碧衣郎紅硯宣毫
各别床天子¶下簾親自問宫人手裏過茶湯是時貴族
競應制¶科用為男子榮進莫若兹乎乃出自河南之咏也
渭<md:KR3l0014_SBCK_003-16a>¶南先與内宫王樞宻盡宗人之分然彼我不均後¶懐
輕謗之色忽因過飲語及桓靈信任中官多遭¶黨錮之
<pb:KR3l0014_WYG_003-18b>
罪而起興廢之事樞宻深憾其譏詰曰吾¶弟所有宫詞
天下皆誦於口禁掖深&KR0201;何以知之¶建不能對元公親
承聖㫖令𨼆其文朝廷以為孔¶光不言温樹何其慎静
乎二君將遭奏劾因為詩以¶讓之乃脫其禍也建詩曰先
朝行坐鎮相隨今上¶春宫見長時脫下御衣偏得着進
來龍馬每交騎¶常承宻㫖還家少獨奏邊情出殿遲不
是當家頻¶向說九重争遣外人知<md:KR3l0014_SBCK_003-16b>¶　　　巢燕詞
<pb:KR3l0014_WYG_003-19a>
近日舉塲為詩清切而鄙元和風格用髙往式乎¶然由
工用之不同矣章正字孝標對月落句云長¶安一夜千
家月㡬處笙歌㡬處愁有類乎秦交云¶一種蛾眉明月
夜南宮歌吹北宫愁章君品題之¶中頗得聲稱也元和
十三年下第時輩多為詩以¶刺主司獨章君為歸燕詩
留獻庾侍郎承宣小宗¶伯得詩展轉吟諷誠恨遺才仍
候秋期必當薦引¶庾果重秉禮曹孝標來年擢第羣議
以為二十八¶字而致大科則名路可遵逓相礱礪也詩
<pb:KR3l0014_WYG_003-19b>
曰舊累<md:KR3l0014_SBCK_003-17a>¶危巢泥已落今年故向社前歸連雲大厦無栖
處¶更傍誰家門戶飛孝標及第正字東歸題杭州樟¶亭
驛云樟亭驛上題詩客一半尋為山下塵世事¶日隨流
水去紅花還似白頭人初成落句云紅花¶真笑白頭人
改為還似白頭人言我將老成名似¶花芳艶詎能久乎
及還鄉而逝前有章八元後有¶章孝標皆桐廬人名雖
逺而位俱不達後五十年¶來有閩川歐陽澥者四門詹
之孫也(賈陵陳羽李¶觀李綘韓愈王涯劉遵古崔羣/馮宿李博等與四門同年其名流於海岳)澥
<pb:KR3l0014_WYG_003-20a>
娶婦經旬而辭¶赴舉抗節不還詩云黄菊離家十四年又
云離家<md:KR3l0014_SBCK_003-17b>¶已是夢松年又曰落日望鄉處何人知客情自
憐¶十八年之帝鄉未遇知己也亦為燕詩以獻主司¶鄭
愚侍郎其詞雖為朝賢稱歎尚未第焉澥詩曰¶翩翩雙
燕畫堂開送古迎今㡬萬廻長向春秋社¶前後為誰歸
去為誰來¶
　　　題紅怨¶
明皇代以楊妃虢國寵盛宫娥皆頗衰悴不備掖¶庭常
<pb:KR3l0014_WYG_003-20b>
書落葉隨御水而流云舊寵悲秋扇新恩寄¶早春聊題
一片葉將寄接流人顧况著作聞而和¶之既達宸聰遣
出禁内者不少或有五使之號焉<md:KR3l0014_SBCK_003-18a>¶和曰愁見鶯啼栁絮
飛上陽宫女斷腸時君恩不¶禁東流水葉上題詩寄與
誰盧渥舍人應舉之嵗¶偶臨御溝見一紅葉命僕搴来
葉上乃有一絶句¶置於巾箱或呈於同志及宣宗既省
宫人初下詔¶許従百官司吏獨不許貢舉人渥後亦一任
范陽獲¶其退宫人覩紅葉而吁嗟久之曰當時偶題隨流
<pb:KR3l0014_WYG_003-21a>
不¶謂郎君收藏巾箧驗其書無不訝焉詩曰水流何¶太
急深宫盡日閒慇懃謝紅葉好去到人間¶
　　　羡門逺¶
紇干尚書泉苦求龍虎之丹十五餘稔及鎮江右<md:KR3l0014_SBCK_003-18b>¶乃大
延方術之士乃作劉𢎞傳雕印數千本以寄¶中朝及四
海精心燒鍊之者夫人欲㸃化金銀非¶擬救於貧乏必期
多蓄田疇廣置僕妾此謂貪婪¶豈名道術且𤣥妙之門
虛無之事得其要㫖亦恐¶不成况乎不得悉焚叅同契
<pb:KR3l0014_WYG_003-21b>
金訣者真至言也皇¶甫大夫(或曰王/相公也)在夏口日勤求藝
術衙時有一道¶士策杖躡屨直入㦸門門人以㢘使奉
道不敢制¶止安定公遽起而迎接道士則傲然不窺向
竹而¶吟曰積塵為太山掬水成東海富貴有時乖希夷¶
無日改絳節出崆峒霓衣發光彩古者有七賢六<md:KR3l0014_SBCK_003-19a>¶箇今
何在自謂我是一賢也訪其名姓曰黄山𨼆¶府公未能
明其真偽請於宫觀願在牌亭得觀雲¶水亞相曰斯人
若是至道名利俱捐試令幹事軍¶將持書送絹百疋錢
<pb:KR3l0014_WYG_003-22a>
一百千文至其所止山𨼆啓¶緘忻喜立修回報遂乃脫
其道服飾以青衿引見¶謝陳禮度甚恭殊異初來傲睨
之態皇甫公判書¶之末乃至盡刑曰道士黄山𨼆輕人
復重財太山¶將比甑東海只容杯緑綬藏雲帔烏巾換
鹿胎黄¶泉六箇鬼今夜待君來雲谿子曰王子年之著
書¶也不脫後秦之難東方朔之知機也恐罹西漢之<md:KR3l0014_SBCK_003-19b>¶咎
是喬松獨樂巢務不居若山𨼆者擬為妖惑敢¶蔑公侯
罪無于吉致孫策鏡裏之殃来非許邁起¶劉恢舟中之
<pb:KR3l0014_WYG_003-22b>
顧足見凡愚黄山𨼆自貽之禍安定¶公明察之斷合其
宜乎¶
　　　金仙指¶
鄧州有老僧日食二鴟鳩僧俗共非之老僧終無¶所避
當𩜹之際貧士求飡分其二足而食食訖老¶僧盥嗽雙
鳩従口而出一則能行一則匍匐在地¶貧士驚恠亦吐
其飰其鳩二脚亦生其僧後乃不¶食此味覩騐衆皆敬
異號曰南陽鴟鳩和尚也興<md:KR3l0014_SBCK_003-20a>¶元縣西墅有蘭若上座僧
<pb:KR3l0014_WYG_003-23a>
常飲酒食肉羣輩皆效¶焉一旦多作大餅招羣徒衆入
屍陁林以餅褁腐¶屍肉而食數啖不已衆僧掩鼻而走
上座曰汝等¶能食此肉方可食諸肉自此緇徒因成精
進也此¶事栁僕射仲郢在興元日親驗之也寳誌大師
嘗¶於臺城對梁武帝喫鱠昭明諸王子皆侍側食訖¶武
帝曰朕不知味二十餘年矣師何為爾誌公乃¶吐出小
魚依依鱗尾帝深異之如今秣陵有鱠殘¶魚也且達人
崇佛奉僧近亦衆矣若留守王僕射¶逢裴相公休鳳翔
<pb:KR3l0014_WYG_003-23b>
白中令敏中夏侯相孜崔僕射<md:KR3l0014_SBCK_003-20b>¶安潜皆嚴飾道塲躬自
焚香執錢老而無倦焉然¶諸貴達皆乃惡其過犯必不
容貸焉李常侍續分¶陜之日間登城樓遙見二僧抱帙
従寺門而出有¶二鬼異狀隨僧後諦聽行過百歩忽見
一女子自¶東而來二僧極目而送鬼乃俱怒抛砂石作
旋風¶左右或有見者遂召僧至問其所以具云初出寺¶
門共論經義尋有他言不敢𨼆諱伏藏公曰鬼神¶重齋
戒善惡必知二僧既還益加惕勵也岳牧李¶員外肱羣
<pb:KR3l0014_WYG_003-24a>
玉校書者即岳牧従孫也昔來覲謁曾¶與宴席李公曰
汝徴士也識古知今視汝儕流只<md:KR3l0014_SBCK_003-21a>¶如粟粒羣玉兢惶㡬
不脫於檟辱其髙槩如此有¶天下名稱羣玉後過岳陽
題詩曰昔年曾接李膺¶歡逺泛仙舟醉碧瀾詩句亂隨
青草發酒腸俱逐¶洞庭寛浮生聚散雲相似往事微冥
夢一般今日¶片帆城下過春風回首涕闌干岳陽於奉
釋之心¶日無倦色嘗撰清逺寺碑文甚得大理若僧有
故¶網羅者其不恕乎嘗斷僧結黨屠牛捕魚事曰¶違西
<pb:KR3l0014_WYG_003-24b>
天之禁戒犯中國之條章不思流水之心輙¶舉庖丁之
刃既集徒侣須務極刑各决三十用示¶伽藍襄州李八
座翺斷僧相打云夫說法則不曾<md:KR3l0014_SBCK_003-21b>¶敷坐而坐相打則偏
袒右肩左肩領來向佛前而¶作偈言各笞去衣十五以
勵三千大千又斷僧通¶狀云上嵗童子二十受戒君王
不朝父母不拜口¶稱貧道有錢放債量决十下牒出東
界婺州陸郎¶中長源判僧常滿智真等同於倡家飲酒
烹宰鷄¶鵝等事云且口說如來之教在處貪財身着無
<pb:KR3l0014_WYG_003-25a>
價¶之衣終朝食肉苦行未同迦葉自謂頭陁神通何¶有
浄名入諸媱舍犯爾嚴戒黷我明刑乃集逺近¶僧徒痛杖
三十處死又斷金華觀道士盛若虚云本¶是樵童牧竪
偶然戴幘依師不遊𤣥牝之門莫鑒<md:KR3l0014_SBCK_003-22a>¶丹田之義早聞&KR0317;
犯苟乃包容作孽既多為弊斯¶久常住錢榖唯貯私家
三盞香燈不修數夕至於¶奴婢遍結親情良賤不分兒
女盈室行齊犬馬義¶悖清廉恣伊非𩔖之徒負我無為
之教貸其死状¶尚任生全量决若干便勒出院别召精
<pb:KR3l0014_WYG_003-25b>
潔主首務¶在焚修浙西韓相公滉斷法師雲晏等五人
聚集¶賭錢因有喧諍云正法何曾執貝空門不積餘財¶
白日既能賭博通宵必醉罇罍强說天堂難到又¶言地
獄長開並付江神收管波中便是泉臺¶
　　　蜀僧喻<md:KR3l0014_SBCK_003-22b>¶雲谿子昔遊西霞峯厥氣方壯嘗遇𤣥朗上人者¶乃南
泉禪宗普願大師之嗣孫也南泉之徳業諸¶佛之支體
維三經云即心是佛非心是道非心非¶道非道非心離
<pb:KR3l0014_WYG_003-26a>
佛離道即是一真大師句云心不¶是佛智不是道言其
心有善惡智有利鈍心智兩¶非名為究竟南泉既逝崔
行儉員外為之銘曰百¶骸俱散一物常靈𥼶徒俱服其
簡妙也朗公或遇¶髙才上智者則論六度迷津三明啓
道此滅彼往¶無榮絶辱也或有愚士昩學之流欲其開
悟則吟¶以王梵志詩梵志者生於西域林木之上因以
梵<md:KR3l0014_SBCK_003-23a>¶志為名其言雖鄙其理歸真所謂歸真悟道徇俗¶乖
真也詩云欺枉得錢君莫羡得了却是輸他便¶來往報
<pb:KR3l0014_WYG_003-26b>
答甚分明只是換頭不識面又曰天公未¶生我&KR0115;𠖇無
所知天公忽生我生我復何為無衣¶遣我寒無食令我
飢還爾天公我還我未生時又¶曰我肉衆生肉形殊性
不殊元同一性命只是别¶形軀苦痛教他死將來作已
須莫教閻老斷自想¶意何如又曰多置莊田廣修宅四
鄰買盡猶嫌窄¶雕牆峻宇無歇時幾日能為宅中客造
作莊田猶¶未已堂上哭聲身已死哭人盡是分錢人口
哭元<md:KR3l0014_SBCK_003-23b>¶來心裏喜又曰麤行出家兒心中未平實貧齋行
<pb:KR3l0014_WYG_003-27a>
則遲富齋行則疾貪他油煑䭔我有波羅&KR0097;飽食¶不知
慙受罪無休日又曰不願大大富不願大大¶貧昨日了
今日今日了明晨此之大大因所願只¶如此真成上上
人又曰良田收百頃兄弟猶工商¶却是成憂惱珠金虛
滿堂滿堂何所用妻兒日夜¶忙行坐聞人死不解暫思
量貧兒二畝地乾枯十¶樹桑桑下種粟麥四時供父娘
圖謀未入手祇是¶顧飢荒結得百家怨此身終受殃又
曰本是尿屎¶袋强將脂粉塗(音/茶)凡人無所識喚作一團
<pb:KR3l0014_WYG_003-27b>
花相牽<md:KR3l0014_SBCK_003-24a>¶入地獄此㝡是寃家又曰生時不共作榮華死
後¶隨車强呌喚齊頭送到墓門廻分你錢財各頭散¶又
曰衆生頭兀兀常住無明窟心裏惟欺瞞口中¶佯念佛
世無百年人擬作千年調打鐡作門閈鬼¶見拍手笑家
有梵志詩生死免入獄不論有益事¶且得耳根熟白紙
書屏風客来即與讀空飯手捻¶鹽亦勝設酒肉勸君莫
殺命背面被生嗔喫他他¶喫汝輪環作主人又曰照面
不用鏡布施不須財¶端坐念真相此便是如来大皮裹
<pb:KR3l0014_WYG_003-28a>
大樹小皮裹小¶木生兒不用多了事一箇足省得分田
宅無人横<md:KR3l0014_SBCK_003-24b>¶煎蹙但行平等心天亦念孤獨我身雖孤獨
未死¶先懐慮家有五男兒哭我無所據哭我我不聞不¶
哭我亦去無常忽到來知身在何處又曰世間何¶物貴
無價是詩書了了說仁義愚夫都不知深房¶禁婢妾對
客誇妻兒青石甃行路未知身死時¶
　　　雜嘲戱¶
萬彤雲為白太傅所知後遊梓州累為閽人艱阻¶為詩
<pb:KR3l0014_WYG_003-28b>
以獻盧尚書𢎞宣范陽公怒閽者而禮萬生¶焉詩曰荷
衣拭淚㡬囬穿欲謁朱門抵上天不是¶尚書輕下客山
家無物與王權䕫州游使君符邀<md:KR3l0014_SBCK_003-25a>¶客看花而不飲至今
荆襄花下斟茶者吟此戱焉¶盧子發白帝城頭二月時
忍教清醒看花枝莫言¶世上無𡊮許客子由來是相師
詠螃蠏呈淛西従¶事皮日休未遊滄海早知名有骨還
従肉上生莫¶道無心畏雷電海龍王處也横行又題金
錢花隂¶陽為火地為爐鑄得金錢不用模謾向人前逞
<pb:KR3l0014_WYG_003-29a>
顔¶色不知還解濟貧無鄭愚醉題廣州使院似譏前¶政
數年百姓受飢荒太守貪殘似虎狼今日海隅¶魚米賤
大須慙愧石榴黄擬權龍褒體贈鄠縣李¶令及寄朝右
李乃因病休官鄠縣李長官横琴膝<md:KR3l0014_SBCK_003-25b>¶上弄不聞有政聲
但見手子動李日新題仙娥驛¶詩曰商山食店太悠悠
陳□䭔饠古䭃頭更有臺¶中牛肉炙尚盤數臠紫光毬
賀祕監顧著作呉越¶人也朝英慕其機捷競嘲之乃謂
南金復生中土¶也每在班行不妄言笑賀知章曰鈒鏤
<pb:KR3l0014_WYG_003-29b>
銀盤盛蛤¶蜊鏡湖蓴菜亂如絲鄉曲近來佳此味遮渠
不道¶是吳兒顧况和曰鈒鏤銀盤盛炒蝦鏡湖蓴菜亂¶
如麻漢兒女嫁呉兒婦呉兒盡是漢兒爺張祜客¶於丹
徒有朱壇者輕佻侮慢祐之篇詠後壇與祜¶卷欲其潤
飾之祜乃戱簡二十字欣而不悟厚為<md:KR3l0014_SBCK_003-26a>¶餞别焉昔人有
玉盌擊之千里鳴今日覩斯文盌¶有當時聲温州顔郎
中儒士也不知&KR0707;矢之能張¶祜觀其騎獵馬上以詩戱
之曰忽聞射獵出軍城¶人着戎衣馬帶纓倒把角弓呈
<pb:KR3l0014_WYG_003-30a>
一箭滿山狐兎當¶頭行張祜為冬𤓰堰官憾其牛戸無
禮實欲鞭笞¶無如取給於其中也然無名秀才居多職
事皆怯¶於祜錢塘酒徒朱冲和小舟經過祜令語曰張
祜¶前稱進士不亦難乎冲和乃自唘名而贈詩嘲之¶祜
平生傲誕至於公侯未如斯之挫也詩曰白在¶東都元
已薨蘭臺鳳閣少人登冬𤓰堰下逢張祜<md:KR3l0014_SBCK_003-26b>¶牛屎堆邊說
我能韋&KR0583;翼戱題盱眙邵明府壁豈¶肯閒尋竹徑行却
嫌絲管好蛙聲自従煮鶴燒琴¶後背却青山臥月明樂
<pb:KR3l0014_WYG_003-30b>
營子女席上戱賔客量情¶三木乃書牓子示諸妓云嶺
南掌書記張保𦙍緑¶羅裙上標三棒紅粉腮邊淚兩行
义手向前咨大¶使遮回不敢惱兒郎時謂張書記文彩
縦横比之¶何遜人材瓌偉有似𤣥宗及罷府北歸留詩
戱諸¶同院聞者莫不大咍詩曰憶昔前年富貴時如今¶
頭惱尚依稀布袍破後思宫内錦袴穿時憶御衣¶鶻子
背鑚髙力士嬋娟飜畫太真妃如今憔悴離<md:KR3l0014_SBCK_003-27a>¶南海恰似
當時幸蜀歸莆田縣有染家家富因醉¶敺兄至髙標十
<pb:KR3l0014_WYG_003-31a>
木既歸鄉親為會有栁逢秀才旅¶遊掇席主人不樂栁
生怒而題壁染人遂與束帛¶贖其詩紫緑終朝染因何
不識非莆田竹木貴背¶負十柴歸浙東孟簡尚書六衙
按覆囚徒其間一¶人自曰魯人孔顒獻詩唘云偶尋長
街栁隂吟詠¶忽被都虞候拘縲數日責以罪名敢露血
誠伏請¶申雪孟公立以賔客待之批其状曰薛陟不知
典¶教豈辨賢良驅遣健徒慿陵國士殊無畏憚輒恣¶威
權飜成刺許之賔何異吠堯之犬然以久施公<md:KR3l0014_SBCK_003-27b>¶効尚息
<pb:KR3l0014_WYG_003-31b>
杖刑退補散將外鎮收管孔生詩曰有箇¶將軍不得名
唯教健卒喝書生尚書近日清如鏡¶天子官街不許行
池州杜少府慥亳州韋中丞仕¶符二君皆以長年精求
釋道樂營子女厚給衣糧¶任其外住若有宴飲方一召
来栁際花間任為娛¶樂譙中舉子張魯封為詩謔其賔
佐兼寄大梁李¶尚書詩曰杜叟學仙輕蕙質韋公事佛
畏青蛾樂¶營却是閒人管兩地風情日漸多戱酬張十
五秀¶才見寄池亳二州之事宣武軍掌書記李晝秋浦
<pb:KR3l0014_WYG_003-32a>
亞卿顔叔子譙都中憲老桑門如今栁巷通車馬<md:KR3l0014_SBCK_003-28a>¶唯恐
他時立棘垣題大梁臨汴驛進士姚嶸近日¶侯門不重才
莫將文藝擬為媒相逢若要如膠漆¶不是紅粧即撥灰
麻衣黎瓘者南海狂生也遊於¶漳州頻於席上喧&KR1196;鄉
飲之日諸賔悉赴客司獨¶不召瓘瓘作翻韻詩贈崔使
君坐中皆大笑崔使¶君馳騎迎之詩曰慣向溪邊折栁
楊因循行客到¶州漳無端觸忤王衙押不得今朝看飲
鄉
<pb:KR3l0014_WYG_003-32b>
　　　窺衣帷¶
元丞相載妻王氏字韞秀(王縉相公之女/維右丞之姪)初王相¶公鎮
北京以韞秀嫁元載嵗久而見輕怠韞秀謂<md:KR3l0014_SBCK_003-28b>¶夫曰何不
增學妾有奩幌資裝盡為紙墨之費王¶氏父母未或知
之親屬以載夫妻皆乞兒厭薄之¶甚元乃遊秦為詩别
韞秀曰年來誰不厭龍鍾雖¶在侯門似不容看取海山
寒翠樹苦遭霜霰到秦¶封妻請偕行曰路掃飢寒跡天
哀志氣人休零離¶别淚㩦手入西秦元秀才既到京屢
<pb:KR3l0014_WYG_003-33a>
陳時務深符¶上㫖肅宗擢拜中書王氏喜元郎入相寄
諸姨妹¶詩曰相國已隨麟閣貴家風第一右丞詩笄年
解¶笑明機婦耻見蘇秦富貴時元公肅宗代宗兩朝¶宰
相貴盛無比廣葺亭臺交遊貴族客候其門而<md:KR3l0014_SBCK_003-29a>¶或間阻
王氏復為一篇以喻之曰楚竹燕歌動畫¶梁春䦨重換
舞衣裳孫𢎞開館招嘉客知道浮榮¶不久長元公於是
稍減威望太原内外親族悉來謁¶賀者衆矣韞秀置於閒
院忽因晴霽日景以青紫¶絲絛四十條條長三十丈皆
<pb:KR3l0014_WYG_003-33b>
施羅紈綺繡之飾每¶條絛下排金銀爐二十枚皆焚異
香香亘其服乃¶命諸親戚西院閒歩韞秀問是何物侍
婢對曰今¶日相公及夫人曬曝衣服王氏謂諸親曰豈
料乞¶索兒婦還有兩事盖形麤衣也於是諸親羞赧稍¶
稍而辭韞秀每分衣服飾於他人而不及於太原<md:KR3l0014_SBCK_003-29b>¶之骨
肉也且曰非兒不禮於姑娣其奈當時見辱¶乎洎元公
貪恡為心竟招罪戾臺閣彈奏而亡其¶家韞秀少有識
量節槩固髙丞相已謝上令入宫¶備彤管箴規之任歎
<pb:KR3l0014_WYG_003-34a>
曰王家十三娘二十年太原¶節度使女十六年宰相妻
誰能書得長信昭陽之¶事死亦幸矣堅不従命或曰上
宥連罪或云京兆¶笞而斃矣¶
　　　閨婦歌¶
朱慶餘校書既遇水部郎中張籍知音遍索慶餘新¶製篇
什數通吟改後只留二十六章水部置於懐<md:KR3l0014_SBCK_003-30a>¶抱而推贊
焉清列以張公重名無不繕録而諷詠¶之遂登科第朱
君尚為謙退作閨意一篇以獻張公¶張公明其進退尋亦
<pb:KR3l0014_WYG_003-34b>
和焉詩曰洞房昨夜停紅燭¶待曉堂前拜舅姑粧罷低
聲問夫婿畫眉深淺入¶時無張籍郎中酬曰越女新粧
出鏡心自知明艶¶更沉吟齊紈未足人間貴一曲菱歌
抵萬金朱公¶才學因張公一詩名流於海内矣¶
　
　
　
　¶雲谿友議卷下
